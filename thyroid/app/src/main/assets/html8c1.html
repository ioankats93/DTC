<!DOCTYPE html>
<html>
<head>
    <meta charset="UTF-8">
    <meta name="viewport" content="width-device-width; user-scalable= 0; "/>
    <title>My HTML</title>
    <style type="text/css">
        img {
        float: center;
        }
    </style>
</head>
<body style="text-align:justify" >
<h4><b>6.9 Τι ακολουθεί μετά τη θεραπεία με ραδιενεργό ιώδιο; </b></h4>
<p></p>
<p>&nbsp;   Με δεδομένη την επιδημιολογική τάση του θυρεοειδικού καρκίνου και τη συγκριτικά αυξημένη επίπτωση στο γυναικείο φύλο κατά την αναπαραγωγική ηλικία (βλ. παράγραφο 4.2) δεν εκπλήσσουν οι περιπτώσεις γυναικών που διαγιγνώσκονται με τη νόσο λίγο πριν, κατά τη διάρκεια και άμεσα μετά την εγκυμοσύνη. Ακόμη συχνότερες δε είναι οι περιπτώσεις γυναικών που τεκνοποιούν μετά τη διάγνωση και τη θεραπεία του θυρεοειδικού καρκίνου. </p>
<p>&nbsp;   Ο καρκίνος του θυρεοειδούς είναι ο δεύτερος συχνότερος καρκίνος (μετά τα κακοήθη νεοπλάσματα του μαστού) που είναι δυνατόν να διαγνωσθεί κατά τη διάρκεια της εγκυμοσύνης.
    Ο διαχείριση της νόσου κατά τη διάρκεια της εγκυμοσύνης έχει πολλαπλούς στόχους: τον έλεγχο της κακοήθειας, την αντιμετώπιση των ορμονικών διαταραχών που έπονται της θυρεοειδεκτομής,
    την προστασία και  διατήρηση του εμβρύου και την πρόληψη των συμπτωμάτων του υποθυρεοειδισμού σε μητέρα και έμβρυο.
    Όπως έχει ήδη αναφερθεί η θυρεοειδεκτομή και η θεραπεία με ραδιενεργό ιώδιο αποτελούν τις standard διαδικασίες αντιμετώπισης της νόσου.</p>

<p>&nbsp;    Ωστόσο, η εγκυμοσύνη συνιστά απόλυτη αντένδειξη για τη χορήγηση ραδιοφαρμάκου. Ο χρόνος που πρέπει να πραγματοποιηθεί η χειρουργική επέμβαση,
    η επίπτωση της εγκυμοσύνης στην πρόγνωση του καρκίνου και η παρακολούθηση μίας εγκύου που πάσχει από τη νόσο είναι κρίσιμα ζητήματα τα οποία οι κλινικοί ιατροί
    (μαιευτήρες/γυναικολόγοι, χειρουργοί, πυρηνικοί ιατροί, ενδοκρινολόγοι) καλούνται να αντιμετωπίσουν, πάντα σε στενή συνεργασία.</p>

<p>&nbsp; Προκειμένου να διαγνωσθεί η νόσος στις εγκύους, αυτές μπορούν να υποβληθούν στο σύνολο των εξετάσεων που αναφέρονται στις ανωτέρω παραγράφους (βλ. παράγραφο 3) ακόμη και στην πλέον παρεμβατική την, οποία συνιστά η διενέργεια FNA, με εξαίρεση βεβαίως το σπινθηρογράφημα θυρεοειδούς και τη CT καθώς και οποιαδήποτε άλλη εξέταση μπορεί να εκθέσει ασθενή και έμβρυο σε ιοντίζουσα ακτινοβολία.</p>
<p>&nbsp;<b>Δεν καταγράφονται στη βιβλιογραφία δεδομένα που να υποστηρίζουν τη διακοπή της κύησης λόγω της διάγνωσης καλά διαφοροποιημένου θυρεοειδικού καρκίνου.</b></p>
<p>&nbsp;   Αφού η διάγνωση τεθεί, η ομάδα των ειδικών καλείται να αποφασίσει πότε είναι ο πλέον ασφαλής (για μητέρα και έμβρυο) χρόνος για τη διενέργεια θυρεοειδεκτομής.
    Για της περιπτώσεις καλά διαφοροποιημένων όγκων συστήνεται η επέμβαση να πραγματοποιείται μετά τη γέννηση για τις ασθενείς χωρίς ένδειξη προχωρημένης νόσου είτε κατά το 2ο τρίμηνο της κύησης για εκείνες που διαγιγνώσκονται με προχωρημένη επιθετική νόσο.</p>

<p>&nbsp;    Στις περιπτώσεις που η διάγνωση γίνεται κατά το 3ο τρίμηνο της κύησης η επέμβαση αναβάλλεται μέχρι την ολοκλήρωση αυτής.
    Η θεραπεία με ραδιενεργό ιώδιο αποτελεί απόλυτη αντένδειξη κατά τη διάρκεια της εγκυμοσύνης και συστήνεται να πραγματοποιείται μόνο μετά τη γέννηση του παιδιού και αφού η μητέρα έχει διακόψει το θηλασμό για τουλάχιστον 6 εβδομάδες.
    Η ραδιονουκλιδική θεραπεία δε φαίνεται να επηρεάζει τη γονιμότητα της μητέρας ή να έχει οποιαδήποτε επίπτωση σε μελλοντικές κυήσεις εφόσον αυτές επιχειρηθούν τουλάχιστον 12 μήνες μετά τη θεραπεία [71].</p>
</body>
</html>
