<!DOCTYPE html>
<html>
<head>
    <meta charset="UTF-8">
    <meta name="viewport" content="width-device-width; user-scalable= 0; "/>
    <title>My HTML</title>
    <style type="text/css">
        img {
        float: center;
        }
    </style>
</head>
<body style="text-align:justify" >
<h4><b>2.1 Ποια είναι τα χαρακτηριστικά του θυρεοειδούς αδένα;</b></h4>
<p></p>
<p>&nbsp; Ο θυρεοειδής αδένας αποτελεί έναν από τους μεγαλύτερους ενδοκρινείς αδένες του ανθρώπινου σώματος.
    Ετυμολογικά ο όρος προέρχεται από τις Ελληνικές λέξεις θυρεός = ασπίδα, και είδος = μορφή.
    Παράγει κυρίως δύο ορμόνες την 3,5,3’,5’-λ-τετραϊωδοθυρονίνη ή θυροξίνη (την γνωστή μας Τ4) και την 3,5,3’-λ-τριιωδοθυρονίνη (Τ3).</p>

<p>&nbsp; Βασική «πρώτη ύλη» για τη σύνθεση των θυρεοειδικών ορμονών είναι το ιώδιο.
    Οι θυρεοειδικές ορμόνες μεταξύ άλλων παίζουν σημαντικό ρόλο στην κυτταρική διαφοροποίηση κατά τη διάρκεια της ωρίμανσης και της αύξησης του οργανισμού, στην καρδιακή λειτουργία,
    επιδρούν στο γαστρεντερικό σύστημα και τη νεφρική λειτουργία και συμβάλλουν στη διατήρηση της θερμογονικής και μεταβολικής ισορροπίας στον ενήλικο.</p>

<p>&nbsp; Ο θυρεοειδής αδένας έχει επίσης τα παρακυστοειδή ή παραθυλακιώδη C-κύτταρα, τα οποία παράγουν μία άλλη ορμόνη την καλσιτονίνη (CT).
    Η καλσιτονίνη σχετίζεται με τα επίπεδα του ασβεστίου στον οργανισμό.
    Η έκκριση ορμονών από τον θυρεοειδή αδένα ελέγχεται κατά κύριο λόγο από τη θυρεοειδοτρόπο ορμόνη (TSH) η οποία εκκρίνεται από έναν άλλο ενδοκρινή αδένα την υπόφυση. [6] </p>

<p>&nbsp; Ο θυρεοειδής αδένας, βρίσκεται στο κατώτερο μέρος του λαιμού, μπροστά από την τραχεία.
    Η τραχεία είναι ένα από τα όργανα του αναπνευστικού συστήματος και αποτελεί συνέχεια του λάρυγγα (εικόνα 4).
    Ο θυρεοειδής όπως περιγράφεται από τον Thomas Wharton το 1656, αποτελείται από δύο λοβούς οι οποίοι περιβάλλονται από μία κάψα,
    ένα περίβλημα και συνδέονται μεταξύ τους με έναν ισθμό. Από τον ισθμό είναι δυνατόν να εκφύεται και τρίτος λοβός, ο πυραμοειδής.
    Ο αριστερός και ο δεξιός λοβός του θυρεοειδούς εκτείνονται προς τα κάτω εκατέρωθεν της τραχείας και στα πλάγια του οισοφάγου.
    Φυσιολογικά έχει βάρος 12 έως 20 g, το μέγεθός του ποικίλει και έχει μαλακή σύσταση [7]. Χαρακτηρίζεται από ιδιαίτερα πλούσια αγγείωση και νεύρωση (Εικόνα 5).
    Τέσσερις παραθυρεοειδείς αδένες, οι οποίοι παράγουν την παραθορμόνη (PTH), βρίσκονται στην οπίσθια περιοχή κάθε πόλου του θυρεοειδούς (Εικόνα 4) [8].  </p>

<img src="file:///android_asset/images/anatom.png" alt="ernest" height="320" width="340" />
<p></p>
<p> <b>Εικόνα 4.</b>Ανατομία θυρεοειδούς και παραθυρεοειδών αδένων [9].</p>
<p>   <b>Πηγή:</b>National Cancer Institute at the National Institutes of health: PDQ® Parathyroid Cancer Treatment. Bethesda, MD: National Cancer Institute. Accessed April 4, 2015. Available at: http://www.cancer.gov/cancertopics/pdq/treatment/parathyroid/Patient/page1#figure_128_e. Accessed April 4, 2015.</p>
<p></p>
<p>&nbsp; Ο θυρεοειδικός ιστός αποτελείται από μεγάλο αριθμό κλειστών θυλακίων με διάμετρο 100-300 μm.
    Ο αυλός, το εσωτερικό του σφαιρικού θυλακίου περιέχει μία παχύρευστη ουσία το κολλοειδές, ενώ το τοίχωμά του επενδύεται από κυβοειδή επιθηλιακά κύτταρα.
    Τα κύτταρα αυτά έχουν όλα τα χαρακτηριστικά των κυττάρων που συγχρόνως συνθέτουν, εκκρίνουν, απορροφούν και πέπτουν πρωτεΐνες.</p>

<p>&nbsp; Το κολλοειδές περιέχει ως επί το πλείστον μία γλυκοπρωτεΐνη, τη θυρεοσφαιρίνη (hTG, High-sensitivity human thyroglobulin),
    η οποία είναι πρόδρομη δομή των θυρεοειδικών ορμόνων, των γνωστών μας Τ3 και Τ4 [10] (Εικόνα 6).
    Η θυρεοειδοτρόπος ορμόνη (TSH) συνδέεται με τον υποδοχέα της στην επιφάνεια των θυλακικών κυττάρων.</p>

<p>&nbsp; Η σύνδεση αυτή οδηγεί σε επαναρρόφηση της θυρεοσφαιρίνης από τον αυλό θυλακίων. Ακολουθεί η πρωτεόλυσή της,
    η αποδόμησή της δηλαδή μέσα στο κύτταρο για την παραγωγή θυρεοειδικών ορμονών και η έκκρισή τους στην κυκλοφορία.[3]</p>

<img src="file:///android_asset/images/thyroid.png" alt="ernest" height="320" width="340" />
<p></p>
<p> <b>Εικόνα 5.</b>Θυρεοειδής αδένας: Πρόσθια άποψη. Οι ανατομικές δομές της τραχηλικής χώρας και οι σχέση τους με τον θυρεοειδή αδένα. [11].</p>
<p>  <b>Πηγή:</b>Netter FH. Ανατομία του Ανθρώπου Άτλας Βασικών Ιατρικών Επιστημών. 3η Έκδοση, 1ος Τόμος, Αθήνα, Ιατρικές Εκδόσεις Π.Χ. Πασχαλίδης. 2004: Εικόνα 70.
    © 2012 Pearson Education, Inc. Figure 18-10c. ATLAS: Plate 18c. Available at: http://www.slideshare.net/gwrandall/ch-18lecturepresentation-25361075. Accessed April 5, 2015.</p>
<p></p>
<img src="file:///android_asset/images/tomithyroid.png" alt="ernest" height="320" width="340" />
<p></p>
<p> <b>Εικόνα 6.</b>. Φωτομικρογραφία (LM×260) τομής θυρεοειδούς αδένα. Μεγεθυμένος περίπου 260 φορές ιστός θυρεοειδούς αδένα, γραφική αναπαράσταση και εικόνα από μικροσκόπιο [12].</p>
<p>   <b>Πηγή:</b>© 2012 Pearson Education, Inc. Figure 18-10c. ATLAS: Plate 18c. Available at: http://www.slideshare.net/gwrandall/ch-18lecturepresentation-25361075. Accessed April 5, 2015.</p>
    </body>
</html>