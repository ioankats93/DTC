<!DOCTYPE html>
<html>
<head>
    <meta charset="UTF-8">
    <meta name="viewport" content="width-device-width; user-scalable= 0; "/>
    <title>My HTML</title>
    <style type="text/css">
        img {
        float: center;
        }
    </style>
</head>
<body style="text-align:justify" >
<h4><b>6.7 Ποια μέτρα ακτινοπροστασίας πρέπει να λάβω μετά την έξοδό μου από το νοσοκομείο;</b></h4>
<p></p>
<p>&nbsp;   Η ποσότητα του ραδιενεργού ιωδίου που χορηγείται στις διαγνωστικές και θεραπευτικές διαδικασίες της πυρηνικής ιατρικής,
    εκφράζεται με Becquerels (Bq) ή Ciuries (Ci) και θα έπρεπε να αναφέρεται ως ενεργότητα.
    Με τον όρο «απορροφούμενη  δόση» ή εν συντομία «δόση» χαρακτηρίζεται η ακτινοβολία που απορροφάται  από ένα όργανο,
    ιστό ή τμήμα του σώματος και εκφράζεται σε Gray (Gy).</p>
<p>&nbsp;    Η χορηγούμενη ενεργότητα που λαμβάνουν οι ασθενείς με διαφοροποιημένο καρκίνο του θυρεοειδούς επιλέγεται κατά βάση εμπειρικά,
    εξατομικευμένα για κάθε περίπτωση, βασισμένη στα χαρακτηριστικά της νόσου και του ασθενή. Η συνήθης ενεργότητα που χορηγείται είναι 100mCi,
    ενώ μεγάλος λόγος γίνεται στη βιβλιογραφία για τη χρήση μικρότερων ενεργοτήτων με εξίσου καλά αποτελέσματα [65, 66].</p>

<p>&nbsp;   αρχική σε 8,04 ημέρες. Ωστόσο,
    ο ρυθμός αποβολής του ραδιενεργού ιωδίου από το σώμα του κάθε ασθενή δεν είναι ίδιος για όλους και εξαρτάται εκτός από το φυσικό χρόνο ημιζωής του ραδιοφαρμάκου και από το βιολογικό χρόνο ημιζωής,
    ο οποίος είναι διαφορετικός για κάθε άνθρωπο και σχετίζεται με το πόσο γρήγορα αυτός αποβάλει το ιώδιο με τον ιδρώτα, την αναπνοή, τα ούρα και τα κόπρανα.</p>
<p>&nbsp;    Για να προσδιοριστεί ο ρυθμός αποβολής του 131Ι, πραγματοποιούνται μετρήσεις κατά τη διάρκεια της παραμονής του ασθενή στο νοσοκομείο.
    Με βάση αυτές τις μετρήσεις προσδιορίζεται πότε ο ασθενής θα είναι σε θέση να υποβληθεί σε μεταθεραπευτικό ολόσωμο σπινθηρογράφημα και για ποιο χρονικό διάστημα θα πρέπει να λάβει τα μετρά ακτινοπροστασίας που αναφέρονται ακολούθως.
    Οι οδηγίες ακτινοπροστασίας που δίνονται στους ασθενείς βασίζονται σε αυτές τις αρχές και περιλαμβάνουν:</p>
<p><b>•</b>Φεύγοντας από το νοσοκομείο, στην περίπτωση που ο ασθενής ταξιδέψει με αυτοκίνητο μόνος μπορεί να οδηγήσει όσες ώρες απαιτείται. Αν μεταφέρεται από άλλο οδηγό, επιβάλλεται να κάθεται στο πίσω κάθισμα μόνος και διαγώνια από τον οδηγό (πίσω και δεξιά). Συστήνεται να μη χρησιμοποιήσει μέσα μαζικής μεταφοράς. Εάν δεν υπάρχει άλλος τρόπος μετακίνησης και είναι αναγκασμένος να χρησιμοποιήσει ΜΜΜ, ο ασθενής θα πρέπει να φροντίσει να κάθεται στα πίσω καθίσματα, μακριά από άλλα άτομα και να μην παραμένει σε συνωστισμένους χώρους αναμονής πριν την επιβίβασή του. Ενδέχεται να μην του επιτραπεί να ταξιδέψει αεροπορικώς ή να διέλθει από τα σύνορα όσο εκπέμπει ακτινοβολία. </p>
<p></p>
<p><b>•</b>Κατά την επιστροφή στο σπίτι πρέπει να αποφευχθεί η επαφή με άλλα άτομα, ιδίως παιδιά έως 18 ετών και άτομα αναπαραγωγικής ηλικίας κυρίως έγκυες γυναίκες. Επιτρέπεται η συγκατοίκηση με άλλα άτομα στο ίδιο σπίτι, πρέπει όμως να φροντίζει να είσναι σε όσο το δυνατό μεγαλύτερη απόσταση από αυτά ή να βρίσκεται σε διαφορετικά δωμάτια. Ο ασθενής μπορεί να χρησιμοποιεί τους ίδιους χώρους με άλλα άτομα, σε άλλο όμως χρόνο. Δηλαδή μπορεί να τρώει στην ίδια κουζίνα ή να κάθεται στο ίδιο σαλόνι όχι όμως ταυτόχρονα με άλλα άτομα. Αν κάτι τέτοιο είναι αναπόφευκτο, πρέπει να φροντίσει να μην περνά πολλή ώρα μαζί τους. Σε καμία περίπτωση δε θα πρέπει να παραμείνει σε κοινό υπνοδωμάτιο, περισσότερο δε στο ίδιο κρεβάτι.  </p>
<p></p>
<p><b>•</b>Στην περίπτωση που στο σπίτι υπάρχουν άτομα που χρήζουν ιδιαίτερης φροντίδας (ηλικιωμένοι), προτείνεται η ενασχόλησή με αυτά, να είναι όσο γίνεται πιο σύντομη.</p>
<p></p>
<p><b>•</b>Αν το σπίτι διαθέτει δύο τουαλέτες, θα ήταν καλό ο ασθενής να χρησιμοποιεί μόνος του αποκλειστικά τη μια. Εάν αυτό δεν είναι δυνατό, συστήνεται η τουαλέτα να χρησιμοποιείται ως εξής: Οι ασθενείς άνδρες και γυναίκες πρέπει να χρησιμοποιούν τη λεκάνη καθιστοί. Πρέπει να φροντίζουν να μη λερώνουν το καπάκι της λεκάνης και εάν αυτό λερώνεται να σκουπίζεται με χαρτί το οποίο κατόπιν θα απορρίπτεται. Μετά τη χρήση της τουαλέτας ο ασθενής πρέπει να τραβά το καζανάκι τουλάχιστον 2 φορές. Επίσης, ο ασθενής μπορεί να χρησιμοποιεί την ίδια μπανιέρα/ ντουζιέρα ή τον ίδιο νεροχύτη με άλλα άτομα, τα οποία επιβάλλεται κατόπιν να ξεπλύνει με άφθονο νερό. Δεν κρίνεται σκόπιμη η χρήση απορρυπαντικών, αρκεί η χρήση άφθονου κρύου νερού. </p>
<p></p>
<p><b>•</b>Ο ασθενής για το χρονικό διάστημα κατά το οποίο πρέπει να λαμβάνει τα μέτρα ακτινοπροστασίας συστήνεται να έχει προσωπικά αντικείμενα (μαχαιροπίρουνα, πιάτα, ποτήρια, ρούχα, πετσέτες, σκεπάσματα κτλ.) τα οποία πρέπει να είναι ιδιαίτερα, να πλένονται ξεχωριστά και με επιμέλεια.</p>
<p></p>
<p><b>•</b>Ο ασθενής μπορεί να μαγειρεύει για τον εαυτό του ή τους άλλους αφού πλύνει πρώτα καλά τα χέρια του με άφθονο νερό. </p>
<p></p>
<p><b>•</b>Τα ρούχα που φορά ο ασθενής κατά τη διάρκεια της θεραπείας και της παραμονής του στο ειδικό δωμάτιο, συστήνεται να τοποθετούνται σε μία σακούλα και να τοποθετηθούν για περίπου ένα μήνα στο μπαλκόνι. Κατόπιν πρέπει να πλυθούν ξεχωριστά και στη συνέχεια να χρησιμοποιηθούν κανονικά.</p>
<p></p>
<p><b>•</b>Αν στην εργασία του ασθενή απαιτείται η καθημερινή σταθερή παρουσία συναδέλφων/ συνεργατών στον ίδιο χώρο, προτείνεται η απομάκρυνση του, για χρονικό διάστημα που θα προσδιοριστεί για κάθε ασθενή ξεχωριστά.</p>
<p></p>
<p><b>•</b>Πρέπει να αποφεύγεται η παραμονή σε δημόσιους χώρους με άλλα άτομα (θεάματα, εκκλησία, χώροι ψυχαγωγίας, μέσα μαζικής μεταφοράς).</p>
<p></p>
<p><b>•</b>Ο ασθενής μπορεί να κάνη μόνος του βόλτα ή να αθλείται σε ανοικτούς χώρους (στο δρόμο, στην εξοχή, σε πάρκα κτλ.) χωρίς πρόβλημα.</p>
<p></p>
<p><b>•</b>Σε περίπτωση έκτακτης επαναεισαγωγής σε νοσοκομείο κατά την πρώτη εβδομάδα μετά τη θεραπεία πρέπει να επικοινωνήσετε με τον θεράποντα πυρηνικό ιατρό.    </p>
<p></p>
<p><b>•Τυχόν τεκνοποίηση θα πρέπει να γίνει μετά την παρέλευση 1 έτους από την χορήγηση του ραδιενεργού ιωδίου [67].    </b></p>
</body>
</html>