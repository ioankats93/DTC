<!DOCTYPE html>
<html>
<head>
    <meta charset="UTF-8">
    <meta name="viewport" content="width-device-width; user-scalable= 0; "/>
    <title>My HTML</title>
    <style type="text/css">
        img {
        float: center;
        }
    </style>
</head>
<body style="text-align:justify" >
<h4><b>6.5 Ποια προετοιμασία πρέπει να κάνω για να υποβληθώ σε θεραπεία με ραδιενεργό ιώδιο;</b></h4>
<p></p>
<p>&nbsp;   Η αποτελεσματικότητα της ραδιονουκλιδικής θεραπείας εξαρτάται από τα επίπεδα της TSH ορού του ασθενούς και από τα επίπεδα του ιωδίου στα κύτταρα – στόχους και το αίμα του ασθενή.
    Επίπεδα TSH>30mU/L είναι ικανά ώστε να αυξήσουν την πρόσληψη του ραδιενεργού ιωδίου.
    Παράλληλα η αποστέρηση του σταθερού ιωδίου, που λαμβάνουμε με τις τροφές και το νερό, από τον οργανισμό,
    καθιστά ευχερέστερη και μαζικότερη την είσοδο και την παραμονή του ραδιενεργού ιωδίου στα θυρεοειδικά κύτταρα και τα κύτταρα με όμοια με αυτά χαρακτηριστικά,
    διευκολύνοντας τη θεραπεία. Για την επίτευξη αυτών των ασφαλών, για την επιτυχία της θεραπείας, επιπέδων της TSH εφαρμόζονται δύο διαφορετικά πρωτόκολλα.</p>
<p>&nbsp;    Το πρώτο αφορά στην «απόσυρση» των LT3 (λιοθυρονίνη)  και LT4 (λεβοθυροξίνη) από τον ασθενή,
    τις οποίες λαμβάνει μετεγχειρητικά ως θεραπεία καταστολής και το δεύτερο στην χορήγηση rh-TSH (ανασυνδυασμένης ανθρώπινης θυρεοειδοτρόπου ορμόνης).
    Για να εξασφαλιστεί η αποστέρηση του σταθερού ιωδίου,
    χορηγούνται στον ασθενή ειδικά διατροφικά προγράμματα και οδηγίες για τη μείωση της πρόσληψής του από άλλες πηγές πέραν της τροφής και του νερού [14].</p>
<p>&nbsp;   Επίσης ένα σημείο που πρέπει ο ασθενής να προσέξει, άμεσα πριν τη χορήγηση του ραδιενεργού ιωδίου, είναι η κατανάλωση φαγητού (ακόμη και όσων επιτρέπονται, βλ. παράγραφο 6.5.3).
    Η κατανάλωση μεγάλων ποσοτήτων τροφής πριν τη χορήγηση της θεραπευτικής δόσης του ραδιενεργού φαρμάκου μπορεί να οδηγήσει σε μειωμένη απορρόφηση  του τελευταίου.
    Για το λόγο αυτό οι ασθενείς που πρόκειται να υποβληθούν σε RAIT πρέπει να απέχουν από μεγάλα γεύματα, τουλάχιστον 4 ώρες πριν και 1-3 ώρες μετά τη λήψη του ιωδίου.</p>
<p></p>
<p><b><center>6.5.1 Πως πρέπει να διακόψω τα φάρμακα που παίρνω για το θυρεοειδή;</center></b></p>
<p>&nbsp;   Μετά τη θυρεοειδεκτομή οι ασθενείς υποβάλλονται σε θεραπεία καταστολής με τη χορήγηση  LT3 (λιοθυρονίνης) ή LT4 (λεβοθυροξίνης).
    Σύμφωνα με τις κατευθυντήριες οδηγίες της ΑΤΑ ο ασθενής πρέπει να παραμείνει χωρίς εξωγενή χορήγηση θυρεοειδικών ορμονών για χρονικό διάστημα 5 – 6 εβδομάδων.
    Αναλυτικά 5 εβδομάδες πριν την προγραμματισμένη ραδιονουκλιδική θεραπεία,
    ο ασθενής διακόπτει τη χορήγηση λεβοθυροξίνης (LT4) και την αντικαθιστά με τριιωδοθυρονίνη (LT3 ) για 3 εβδομάδες.</p>
<p>&nbsp;    Κατόπιν διακόπτεται και η χορήγηση LT3 και ο ασθενής δε λαμβάνει καμία αγωγή για το θυρεοειδή για τις 2 ακόλουθες εβδομάδες.
    Η αντικατάσταση αυτή της LT4 από την  LT3 γίνεται σε μία προσπάθεια να περιορίσουμε το χρόνο κατά τον οποίο ο ασθενής είναι υποθυρεοειδικός.
    Όταν η διακοπή πραγματοποιείται κατά αυτόν τον τρόπο, με την έξοδο του ασθενή από το νοσοκομείο,
    γίνεται επαναχορήγηση LT4 στη μισή από την αρχική δόση για 4 έως 6 ημέρες και κατόπιν ο ασθενής επανέρχεται στο αρχικό δοσολογικό του σχήμα.</p>
<p>&nbsp;  Η στέρηση των θυρεοειδικών ορμονών έχει σαν αποτέλεσμα την παρατεταμένη παραμονή του ασθενή σε υποθυρεοειδισμό,
    τα συμπτώματα του οποίου δε γίνονται καλά ανεκτά από ένα μεγάλο μέρος ασθενών. Μεταξύ άλλων περιγράφονται:
    φυσική και ψυχολογική νοσηρότητα, κούραση, μελαγχολία, αδυναμία συγκέντρωσης, διαταραχές ύπνου, αύξηση σωματικού βάρους, δυσκοιλιότητα, ξηροδερμία, βράγχος φωνής,
    οιδήματα κυρίως προσώπου – άνω άκρων, καρδιοαγγειακές διαταραχές, διαταραχές στη νεφρική λειτουργία, παρόξυνση δυσλιπιδαιμίας κ.α. (εικόνα 19).
    Οι εκδηλώσεις αυτές όπως είναι φυσικό, μειώνουν την ποιότητα ζωής των ασθενών,
    ενδεχομένως περιορίζουν την απόδοσή τους στον εργασιακό τους χώρο και οδηγούν σε σοβαρές ψυχολογικές και σωματικές διαταραχές.</p>
<img src="file:///android_asset/images/upo.png" alt="ernest" height="320" width="340" />
<p></p>
<p> <b>Εικόνα 19.</b>Απεικόνιση των βασικότερων συμπτωμάτων που είναι δυνατόν να βιώσει ο  υποθυρεοειδικός ασθενής. Όπως σημειώνεται στην παράγραφο 2.2 ως αποτέλεσμα του ευρέως φάσματος των λειτουργιών που ρυθμίζονται από τον θυρεοειδή, ο υποθυρεοειδισμός επηρεάζει το σύνολο σχεδόν των οργάνων και των συστημάτων του ανθρώπινου σώματος [61].</p>
<p> <b>Πηγή :</b>Biology–Forums.com. Accessed: April 6, 2015. Available at: http://biology-forums.com/index.php?action=gallery;sa=view;id=9386<p>
<p><b><center>6.5.2 Μπορούν οι ενέσεις rh-TSH να αντικαταστήσουν τη διακοπή των LT3 & LT4; Πώς γίνονται και πώς με προετοιμάζουν για τη θεραπεία;</center></b></p>
<p>&nbsp;   Τα συμπτώματα του υποθυρεοειδισμού, τα οποία δε γίνονται καλά ανεκτά από το σύνολο των ασθενών και η ανάγκη για πραγματοποίηση διαγνωστικών εξετάσεων και θεραπειών υπό διέγερση,
    οδήγησαν στη δημιουργία και εξέλιξη  ενός φαρμάκου που υποκαθιστά την TSH του οργανισμού.
    Η θυρεοτροπίνη-α (thyrotropin alfa) ή ανασυνδυασμένη ανθρώπινη  θυρεοειδοτρόπος ορμόνη (Recombinant Human TSH, rh-TSH) ή Thyrogen,
    όπως είναι η εμπορική της ονομασία, είναι μία πρωτεΐνη, η οποία σχεδιάστηκε με τη βοήθεια της βιοτεχνολογίας,
    με τέτοιο τρόπο ώστε να είναι και να δρα πανομοιότυπα  με την φυσική ανθρώπινη θυρεοειδότροπο ορμόνη (TSH) (εικόνα 20.).</p>
<img src="file:///android_asset/images/diplo.png" alt="ernest" height="320" width="340" />
<p></p>
<p> <b>Εικόνα 20.</b>Δομή της φυσικής θυρεοειδοτρόπου ορμόνης (Thyroid Stimulating Hormone, TSH) και της ανασυνδυασμένης ανθρώπινης  θυρεοειδοτρόπου ορμόνης (Recombinant Human TSH, rh-TSH, Thyrogen). Η rh-TSH είναι και δρα πανομοιότυπα με την φυσική TSH η οποία παράγεται από την υπόφυση (βλ. παράγραφο 2.2) [62]. </p>
<p> <b>Πηγή :</b>Thyrogen (thyrotropin alfa for injection) Package Insert. Cambridge, MA. Genzyme Corp. 2014.<p>
<p>&nbsp;   Το Thyrogen χορηγείται σε ενέσιμη μορφή, ως προετοιμασία σε ασθενείς που υποβάλλονται σε διαγνωστική ή θεραπευτική λήψη ραδιενεργού ιωδίου. Η χρήση της rh-TSH προλαμβάνει τα συμπτώματα του υποθυρεοειδισμού, που προκαλεί η απόσυρση των LT3 & LT4, διεγείροντας τον ασθενή, ώστε να υποβληθεί με ασφάλεια και αποτελεσματικότητα σε θεραπευτικές, διαγνωστικές διαδικασίες και εξετάσεις παρακολούθησης.</p>
<p>&nbsp;   Το 1988 στις Η.Π.Α. το Thyrogen εγκρίθηκε από τον FDA (Food and Drug Administration) για χρήση ως προετοιμασία για διαγνωστικές εξετάσεις παρακολούθησης και μόλις το 2007 εγκρίθηκε η χρήση του ως προετοιμασία χορήγησης θεραπευτικών δόσεων ραδιενεργού ιωδίου, στα πλαίσια αντιμετώπισης του καλά διαφοροποιημένου θυρεοειδικού καρκίνου. </p>
<img src="file:///android_asset/images/tsh.png" alt="ernest" height="320" width="340" />
<p></p>
<p> <b>Εικόνα 20.</b>Η χρήση της rh-TSH στη θεραπεία του καρκίνου του θυρεοειδούς με ραδιενεργό ιώδιο. Η rh-TSH αντικαθιστώντας την TSH, διεγείρει την πρόσληψη του ραδιενεργού ιωδίου από τα κολοβώματα του θυρεοειδικού ιστού, τα οποία δεν εξαιρέθηκαν χειρουργικά, ώστε να δεσμευθούν από αυτά, να προκαλέσουν ιστική καταστροφή και να περιορίσουν τον κίνδυνο υποτροπής της νόσου. Παράλληλα διεγείρει την έκκριση θυρεοσφαιρίνης (Tg), T3 & T4  [62]. </p>
<p> <b>Πηγή :</b>Thyrogen (thyrotropin alfa for injection) Package Insert. Cambridge, MA. Genzyme Corp. 2014.<p>
<p></p>
<p>&nbsp;   Η rh-TSH εξασφαλίζει ποιότητα ζωής στους ασθενείς που τη λαμβάνουν σε σύγκριση με ομάδες ασθενών οι οποίοι υποβάλλονται σε διακοπή της αγωγής τους με LT3 & LT4 [63].
    Επιπλέον αποτελεί τη μοναδική θεραπευτική επιλογή για περιπτώσεις ασθενών οι για τους οποίους η διακοπή των  LT3 & LT4 αποτελεί απόλυτη ή σχετική αντένδειξη όπως:
    Ιστορικό παρενεργειών από προηγούμενη διακοπή της Τ4, ψυχικές διαταραχές, σοβαρή εξασθένιση του ασθενούς, μεγάλη ηλικία,
    συνυπάρχοντα νοσήματα που πιθανά θα απορυθμιστούν από τη διακοπή της Τ4 όπως ΧΝΑ, ισχαιμική καρδιακή ανεπάρκεια, αναπνευστική ανεπάρκεια,
    μεταστάσεις στον εγκέφαλο ή τη σπονδυλική στήλη και περιπτώσεις έλλειψης ενδογενούς TSH όπως επί υποφυσιακής ανεπάρκεια: βλάβη στον άξονα υποθάλαμος – υπόφυση [14].</p>
<p>&nbsp;    Με ως τις μοναδικές συχνότερα αναφερόμενες ανεπιθύμητες ενέργειες από την χορήγηση rh-TSH, τη ναυτία και την κεφαλαλγία, θεωρείται ως ασφαλής και αποτελεσματική προετοιμασία.
    Ωστόσο, εξίσου αποτελεσματική και ασφαλής θεωρείται και η διακοπή της θεραπείας καταστολής για την πλειοψηφία των ασθενών, η οποία επιλέγεται κατά κόρον ως προετοιμασία.
    Ο θεράπων ιατρός είναι εκείνος που θα εκτιμήσει τα κλινικά και εργαστηριακά χαρακτηριστικά κάθε ασθενούς ώστε να επιλέξει την κατάλληλη για αυτόν θεραπεία.</p>
<p>&nbsp;   	Η rh-TSH χορηγείται με ένεση στον ασθενή ενδομυϊκά δύο και μία ημέρα πριν τη χορήγηση του ραδιενεργού ιωδίου. Αναλυτικά: </p>
<center><img src="file:///android_asset/images/therapia.png" alt="ernest" height="150" width="350" /></center>
<p></p>
<p> <b>Πίνακας 7.</b>Πρόγραμμα διέγερσης με rh-TSH ως προετοιμασία για τη θεραπευτική χορήγηση ραδιενεργού ιωδίου και την πραγματοποίηση ολόσωμου σπινθηρογραφήματος [62].</p>
<p> <b>Πηγή :</b>Thyrogen (thyrotropin alfa for injection) Package Insert. Cambridge, MA. Genzyme Corp. 2014.<p>
<p>&nbsp;   Δρα άμεσα προκαλώντας ταχύτατη αύξηση της TSH στον ορό του ασθενή, η οποία φθάνει σε μέγιστα επίπεδα κατά την 3η ημέρα μετά τη χορήγηση της πρώτης δόσης rh-TSH,
    ενώ παράλληλα διεγείρει την παραγωγή της θυρεοσφαιρίνης (Tg) και των αντιθυρεοειδικών αντισωμάτων (TgAb), τα επίπεδα των οποίων μεγιστοποιούνται κατά την 5η ημέρα.</p>

<p>&nbsp;    Το πρωτόκολλο για τη θεραπεία περιλαμβάνει επίσης τον προσδιορισμό των TSH, Tg, TgAb πριν την πρώτη ένεση rh-TSH, των επιπέδων της TSH κατά την 3η ημέρα και των Tg,
    TgAb την 5η ημέρα, προκειμένου να εκτιμηθεί (ένα δεν έχει ήδη προηγηθεί) η έκταση της παρούσας νόσου και να τεθεί ο στόχος της χορηγούμενης ραδιονουκλιδικής θεραπείας,
    ο έλεγχος για την επίτευξη του οποίου θα πραγματοποιηθεί σε απώτερο χρόνο.</p>
<p></p>
<p><b><center>6.5.3 Δίαιτα φτωχή σε ιώδιο! Ποιες άλλες προφυλάξεις πρέπει να πάρω για να αποφύγω την πρόσληψη σταθερού ιωδίου;</center></b></p>
<p>&nbsp;   Το σταθερό ιώδιο που περιέχεται σε τροφές και φαρμακευτικά σκευάσματα είναι δυνατόν να παραποιήσει τα αποτελέσματα των πυρηνικών μελετών του θυρεοειδούς και να επηρεάσει την αποτελεσματικότητα της ραδιονουκλιδικής θεραπείας.
    Ένας μεγάλος αριθμός άλλων φαρμάκων που δεν περιέχουν ιώδιο, είναι επίσης δυνατόν, να επηρεάσουν τα αποτελέσματα των εξετάσεων (πίνακας 9.).
    Η καταστολή της πρόσληψης από εξωγενές ιώδιο αποκλείει την επιτυχή απεικόνιση και την αξιολογήσιμη μέτρηση της πρόσληψης και περιορίζει την αποτελεσματικότητα της θεραπείας με ραδιενεργό ιώδιο.</p>

<p>&nbsp;    Ακόμη και ποσότητα 1mg σταθερού ιωδίου μπορεί να προκαλέσει αξιοσημείωτη μείωση της πρόσληψης, ενώ εξωγενής χορήγηση ίση με 10mg είναι δυνατόν να αποκλείσει τον θυρεοειδή μειώνοντας την πρόσληψη έως και 98%.
    Η χρήση σκιαστικών που περιέχουν ιώδιο επίσης περιπλέκουν τα αποτελέσματα των ραδιενεργών μελετών του θυρεοειδούς.
    Λαμβάνοντας όλα τα ανωτέρω υπ’ όψιν, καθίσταται σαφής η ανάγκη για λήψη λεπτομερούς ιστορικού σε ότι αφορά τη λήψη τροφών και φαρμακευτικών σκευασμάτων πριν την πραγματοποίηση οποιασδήποτε πυρηνικής μελέτης του θυρεοειδούς.
    Στον πίνακα 8. περιλαμβάνονται οδηγίες για τη διατροφή που πρέπει να ακολουθούν οι ασθενείς προκειμένου να υποβληθούν σε θεραπεία με ραδιενεργό ιώδιο.</p>
<p><b><center> Πίνακας 8. Τροφές που επιτρέπεται και τροφές που απαγορεύεται να καταναλώνουν οι ασθενείς πριν να υποβληθούν σε θεραπεία με ραδιενεργό ιώδιο</center></b></p>
<center><img src="file:///android_asset/images/trofes1.png" alt="ernest" height="600" width="350" /></center>
<img src="file:///android_asset/images/trofes2.png" alt="ernest" height="600" width="350" />
<img src="file:///android_asset/images/trofes3.png" alt="ernest" height="600" width="350" />
<p></p>
<p> <b>Πίνακας 8.</b>Πίνακας με τις τροφές η κατανάλωση των οποίων επιτρέπεται στα πλαίσια προετοιμασίας για τη λήψη ραδιενεργού ιωδίου και κατάλογος με τις τροφές των οποίων η κατανάλωση απαγορεύεται [64]. </p>
<p> <b>Πηγή :</b>Low-Iodine Diet: Preparing to Receive Radioactive Iodine. Patient Education. NIH Center. Accessed: April 7, 2016. Available at: http://www.cc.nih.gov/ccc/patient_education/pepubs/lo_io_diet.pdf.</p>
<center><img src="file:///android_asset/images/pros.png" alt="ernest" height="386" width="303" /></center>
<p></p>
<p> <b>Πίνακας 9.</b>Φαρμακευτικά σκευάσματα, τροφές, σκιαγραφικά μέσα, παθολογικές οντότητες που επηρεάζουν την πρόσληψη του ραδιοφαρμάκου κατά την πραγματοποίηση μελετών ή θεραπευτικών διαδικασιών του θυρεοειδούς αδένα, με τα μέσα της πυρηνικής ιατρικής και ο χρόνος (επίδρασης) κατά πρέπει να αποφεύγονται προκειμένου  να προετοιμαστούν για τη λήψη του ραδιενεργού ιωδίου [14].</p>
<p> <b>Πηγή :</b>Low-Iodine Diet: Preparing to Receive Radioactive Iodine. Patient Education. NIH Center. Accessed: April 7, 2016. Available at: http://www.cc.nih.gov/ccc/patient_education/pepubs/lo_io_diet.pdf.</p>
</body>
</html>







