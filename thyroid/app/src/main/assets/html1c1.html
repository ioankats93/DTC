<!DOCTYPE html>
<html>
<head>
    <meta charset="UTF-8">
    <meta name="viewport" content="width-device-width; user-scalable= 0; "/>
    <title>My HTML</title>
    <style type="text/css">
        img {
        float: center;
        }
    </style>
</head>
<body style="text-align:justify" >
<h4><b>1.1 Τι είναι οι ορμόνες και πως δρουν στο σώμα μας;</b></h4>
<p></p>
<p>&nbsp; Οι ενδοκρινείς αδένες είναι αδενικοί σχηματισμοί οι οποίοι υπάρχουν στο ανθρώπινο σώμα και παράγουν χημικές ουσίες,
    τις ορμόνες, τις οποίες διοχετεύουν στην κυκλοφορία του αίματος, ώστε να φτάσουν στα κύτταρα στόχους εκδηλώνοντας
    τη βιολογική τους δράση. </p>

<p>&nbsp; Ο όρος ορμόνη χρησιμοποιήθηκε για πρώτη φορά από τον Starling το 1905 (εικόνα 1) για να
    υποδηλώσει αρχικά τις ουσίες που παράγονται από τα εξειδικευμένα κύτταρα των ενδοκρινών αδένων.</p>

<p>&nbsp; Οι ορμόνες είναι χημικοί «αγγελιοφόροι» οι οποίοι εκκρίνονται από εξειδικευμένα κύτταρα, ιστούς ή όργανα στο αίμα ή το διάμεσο υγρό,
    μεταφέροντας ένα «σήμα» για την παραγωγή κάποιου είδους μεταβολής σε κυτταρικό επίπεδο. Η λειτουργία τους είναι
    η ρύθμιση της δράσης άλλων κυττάρων, ιστών ή οργάνων. </p>
<p>&nbsp; Ο όρος «ορμόνη» προερχόμενος από την Ελληνική φράση που
    σημαίνει «θέτω σε κίνηση», περιγράφει κατάλληλα τις δυναμικές δράσεις των ορμονών καθώς προκαλούν κυτταρικές
    απαντήσεις και ρυθμίζουν φυσιολογικές διαδικασίες [1]. Ο τρόπος με τον οποίο δρουν οι ορμόνες σχετίζεται με το
    είδος των κυττάρων από τα οποία αυτές εκκρίνονται. Η δράση όλων των ορμονών δεν είναι ενιαία αλλά υπάρχουν
    τέσσερα είδη δράσεων:</p>

<p>&nbsp; <b>•	Ενδοκρινική δράση:</b> Τον ορμονικό αυτό τρόπο δράσης εμφανίζουν οι ορμόνες οι οποίες εκκρίνονται απευθείας από τα ενδοκρινικά κύτταρα προς το αίμα και ασκούν,
    στη συνέχεια τη δράση τους στα κύτταρα ή όργανα στόχους.
    Για παράδειγμα η θυρεοειδοτρόπος ορμόνη (Thyroid Stimulating Hormone, TSH), εκκρίνεται από την υπόφυση και δρα στον θυρεοειδή αδένα.
    Η υπόφυση είναι ένας μικρός ενδοκρινής αδένα που βρίσκεται στο βόθρο του τουρκικού εφιππίου, έναν οστέινο σχηματισμό στο εσωτερικό του κρανίου,
    συνεπώς η TSH που εκκρίνεται από αυτόν, δρα απομακρυσμένα, στον θυρεοειδή.
</p>
<p></p>

<p>&nbsp; <b>•	Παρακρινική δράση: </b> Αναφέρεται στη δράση των ορμονών οι οποίες εκκρίνονται από τα παρακρινικά κύτταρα προς το υγρό που βρίσκεται μεταξύ των κυττάρων (μεσοκυττάριο υγρό) και χωρίς να εισέλθουν στο αίμα,
    ασκούν τη δράση τους σε γειτονικά κύτταρα και όχι απομακρυσμένα.</p>
<p></p>

<p>&nbsp; <b>•	Αυτοκρινική δράση: </b>Το είδος αυτό της δράσεως παρουσιάζουν οι ορμόνες που εκκρίνονται από ένα κύτταρο προς το μεσοκυττάριο υγρό και επενεργεί πάλι στο ίδιο κύτταρο.</p>
<p></p>
<p>&nbsp; <b>•	Εξωκρινική δράση: </b>Στην περίπτωση αυτού του τρόπου δράσης ο αδένας απελευθερώνει το εκκριτικό του προϊόν σε ένα σύστημα πόρων που καταλήγουν σε μία εσωτερική ή εξωτερική επιφάνεια χωρίς τη διαμεσολάβηση της κυκλοφορίας, για παράδειγμα οι σιελογόνοι (εικόνα 3), οι ιδρωτοποιοί και οι σμηγματογόνοι αδένες.
</p>
<img src="file:///android_asset/images/ernest.png" alt="ernest" height="320" width="340" />
<p></p>
<p><b>Εικόνα 1.</b> Ernest Henry Starling (1866 – 1927). Ο Άγγλος φυσιολόγος φωτογραφημένος στο γραφείο του στο UCL περί το 1921 [2].
    <b>Πηγή:</b>Henderson J. Ernest Starling and 'Hormones': an historical commentary. J Endocrinol 2005; 184(1):5-10.
</p>
<p></p>
<img src="file:///android_asset/images/adenes.png" alt="adenes" height="320" width="340" />
<p></p>
<p> <b>Εικόνα 2. </b> Οι σιελογόνοι αδένες (παρωτίδα, υπογλώσσιος και υπογνάθιος σιελογόνος αδένας) εκκρίνουν το σάλιο στη στοματική κοιλότητα και αποτελούν παράδειγμα εξωκρινούς αδένα.</p>
<p>   <b>Πηγή:</b> virtualmedicalcentre.com</p>
</body>
</html>