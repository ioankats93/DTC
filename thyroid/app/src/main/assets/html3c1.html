<!DOCTYPE html>
<html>
<head>
    <meta charset="UTF-8">
    <meta name="viewport" content="width-device-width; user-scalable= 0; "/>
    <title>My HTML</title>
    <style type="text/css">
        img {
        float: center;
        }
    </style>
</head>
<body style="text-align:justify" >
<h4><b>3.1 Θυρεοειδικός όζος: Τι είναι και πως αντιμετωπίζονται οι ασθενείς με θυρεοειδικό όζο;</b></h4>
<p></p>
<p>&nbsp;   Η πλειοψηφία των  θυρεοειδικών καρκινωμάτων εμφανίζονται για πρώτη φορά ως όζοι, που διαπιστώνονται είτε από τον ίδιο τον ασθενή με τυχαία ψηλάφηση,
    είτε από κλινικό έλεγχο, είτε βεβαίως από τυχαίο απεικονιστικό έλεγχο. Ο θυρεοειδικός όζος είναι ένα διακριτό μόρφωμα μέσα στον αδένα,
    το οποίο διαχωρίζεται από το παρέγχυμα που το περιβάλλει.</p>

<p>&nbsp;    Η κλινική σημασία της αξιολόγησης των θυρεοειδικών όζων είναι θεμελιώδης και έγκειται στην ανάγκη να αποκλείσουμε την ύπαρξη κακοήθειας, η οποία αποτελεί το 4 – 6.5% του συνόλου των όζων.
    Οι μη ψηλαφητοί όζοι (ινσιντενταλώματα) έχουν την ίδια πιθανότητα να είναι κακοήθεις με τους όζους που ψηλαφώνται.
    Ως εκ τούτου η βασική αξιολόγηση και διαχείριση κρίνεται απαραίτητη και περιλαμβάνει ένα αναλυτικό ιστορικό, κλινική εξέταση και μέτρηση της TSH του ορού, του αίματος.</p>
<p>&nbsp;    Επίσης σημαντική είναι η διενέργεια υπερηχογραφικού ελέγχου της περιοχής του λαιμού και του θυρεοειδούς, η οποία παρέχει πληροφορίες σχετικά με την παρουσία επιπλέον όζων, των υπερηχογραφικών χαρακτηριστικών αυτών καθώς και λεμφαδενοπάθειας.
    Η βιοψία με αναρρόφηση δια λεπτής βελόνης (Fine Needle Aspiration, FNA) αποτελεί την πλέον αξιόπιστη μέθοδο για την αξιολόγηση των θυρεοειδικών όζων καθορίζοντας ουσιαστικά τους ασθενείς που πρέπει να υποβληθούν σε χειρουργική επέμβαση [14].</p>
<p>&nbsp;    Γενικά, σύμφωνα με τις τελευταίες οδηγίες της Αμερικάνικης Εταιρείας για τον θυρεοειδή (American Thyroid Association, ATA) του 2015,
    θα πρέπει να αξιολογούνται μόνο οι όζοι που έχουν μέγεθος μεγαλύτερο από ένα εκατοστό (>1 cm),
    καθώς αυτοί έχουν μεγαλύτερη πιθανότητα να είναι κλινικά σημαντικές εστίες θυρεοειδικού καρκίνου.</p>
<p>&nbsp;    Περιστασιακά, υπάρχει περίπτωση όζοι μικρότερων διαστάσεων (<1 cm) να απαιτούν περαιτέρω έλεγχο είτε λόγω της παρουσίας «ύποπτων» υπερηχογραφικών χαρακτηριστικών,
    είτε λόγω συνυπάρχουσας λεμφαδενοπάθειας ή άλλων κλινικών παραγόντων υψηλού κινδύνου,
    όπως για παράδειγμα ιστορικό ακτινοθεραπείας στην περιοχή του λαιμού κατά την παιδική ηλικία ή οικογενειακό ιστορικό,
    με διάγνωση θυρεοειδικού καρκίνου σε συγγενή πρώτου βαθμού. Σε σπάνιες περιπτώσεις όζοι με μέγεθος μικρότερο του ενός εκατοστού και χωρίς άλλα «ύποπτα» χαρακτηριστικά,
    είναι δυνατόν να αφορούν σε κλινικά σημαντικό καρκίνο θυρεοειδούς και να διαλάθουν της αρμόζουσας προσοχής [15].
<p>&nbsp;    Η μέτρηση της TSH του αίματος πρέπει να πραγματοποιείται στο αρχικό στάδιο της αξιολόγησης των ασθενών με θυρεοειδικό όζο.</p>
    Εάν η TSH ορού είναι φυσιολογική ή αυξημένη, το επόμενο βήμα συνίσταται σε βιοψία με FNA είτε υπό ψηλαφητική είτε υπό υπερηχογραφική καθοδήγηση.</body>
<p>&nbsp;    Μολονότι το σπινθηρογράφημα θυρεοειδούς αποτελεί τη μοναδική μέθοδο για τον προσδιορισμό της λειτουργικότητας των θυρεοειδικών όζων,
    η χρήση του πλέον έχει περιοριστεί καθώς ο υψηλής ευκρίνειας υπερηχογραφικός έλεγχος υπερτερεί σε ότι αφορά την απεικόνιση των ανατομικών δομών.
    Ο ρόλος του σπινθηρογραφήματος όμως είναι πολύ σημαντικός για τις περιπτώσεις όπου τα επίπεδα της TSH είναι χαμηλά.
    Επίσης χρήσιμος είναι στις περιπτώσεις πολυοζώδους βρογχοκήλης καθώς μπορεί να καταδείξει όζους υπολειτουργούντος θυρεοειδικού ιστού και να μας κατευθύνει ως προς το ποιοι χρήζουν βιοψίας με FNA [14].</p>
