<p>&nbsp; <!DOCTYPE html>
    <html>
    <head>
        <meta charset="UTF-8">
        <meta name="viewport" content="width-device-width; user-scalable= 0; "/>
        <title>My HTML</title>
        <style type="text/css">
            img {
            float: center;
            }
        </style>
    </head>
    <body style="text-align:justify" >
    <h4><b>3.4 Υπερηχογραφικός έλεγχος θυρεοειδούς: Ποιοι πρέπει να υποβάλλονται σε υπερηχογράφημα θυρεοειδούς; </b></h4>
    <p></p>
    Ο υπερηχογραφικός έλεγχος του θυρεοειδούς πρέπει να διενεργείται σε όλους τους ασθενείς με υποψία όζου θυρεοειδούς ή οζώδους βρογχοκήλης (διόγκωσης δηλαδή του θυρεοειδούς) που διαπιστώθηκαν κατά την κλινική εξέταση καθώς και σε περιπτώσεις όπου αναγνωρίστηκαν τυχαία με άλλες απεικονιστικές μεθόδους όπως υπερηχοτομογραφία καρωτίδων, CT (Computed Tomography, Αξονική Τομογραφία), MRI (Magnetic Resonance Imaging, Μαγνητική Τομογραφία).
    Οι υπέρηχοι αποδεικνύονται εξαιρετικά χρήσιμοι στον προσδιορισμό του μεγέθους και της ανατομίας του θυρεοειδούς αδένα καθώς και των υπόλοιπων δομών (αγγείων, μυών, λεμφαδένων) της περιοχής του λαιμού.</p>
<p>&nbsp;    Με τη χρήση υπερήχων είναι δυνατόν να εντοπιστούν πολλαπλά χαρακτηριστικά που εγείρουν την υποψία για κακοήθεια. Μεταξύ άλλων περιγράφονται ως «ύποπτα» χαρακτηριστικά συνηγορούντα για ύπαρξη κακοήθειας η παρουσία συμπαγούς υποηχοικού όζου ή μικτού κυστικού – συμπαγούς υποηχοικού όζου, ανώμαλα όρια του όζου ή των όζων, μικροεπασβεστώσεις, διήθηση και επέκταση πέραν των ορίων του όζου ή εξωθυρεοειδική επέκταση και άλλα.
    Είναι γεγονός ωστόσο, πως η προγνωστική τους αξία ποικίλει ευρέως, ως εκ τούτου δεν μπορούμε να βασιστούμε αποκλειστικά σε αυτόν για τη διάγνωση καρκίνου ή για την επιλογή των ασθενών που θα οδηγηθούν σε χειρουργείο. Η συμβολή τους όμως είναι καθοριστική όσον αφορά την επιλογή των όζων που χρήζουν βιοψίας.</p>

<p>&nbsp;   Ο υπέρηχος στην περιοχή του λαιμού και του θυρεοειδούς, πρέπει να απαντά στα ακόλουθα ερωτήματα:</p>
<p>&nbsp;   •	Υπάρχει πράγματι όζος στον θυρεοειδή;</p>
<p>&nbsp;   •	Έχει ο όζος ή οι όζοι υπερηχογραφικά χαρακτηριστικά που να συνηγορούν υπέρ της ύπαρξης κακοήθειας;</p>
<p>&nbsp;   •	Πόσο μεγάλος είναι ο όζος;</p>
<p>&nbsp;   •	Υπάρχουν «ύποπτοι» λεμφαδένες στην περιοχή που εξετάζεται;</p>
<p>&nbsp;   •	Είναι κυστικός ο όζος ή οι όζοι;</p>
<p>&nbsp;   •	Ποια είναι η θέση του όζου ή των όζων;</p>
<p></p>
<p>&nbsp;   Οι απαντήσεις στα δύο τελευταία ερωτήματα, θα επηρεάσουν τη δυνατότητα πραγματοποίησης βιοψίας με FNA.
    Περιπτώσεις όπως όζοι σε οπίσθια θέση και μεγάλου μεγέθους κυστικοί όζοι, εύκολα αναγνωρίζονται και περιγράφονται με τους υπερήχους.
    Χαρακτηριστική επίσης είναι η ακρίβεια και τα ποσοστά διαγνωστικών αποτελεσμάτων στις καθοδηγούμενες με υπέρηχο βιοψίες αυτών των περιπτώσεων σε σύγκριση με τις υπό ψηλάφηση καθοδηγούμενες με FNA βιοψίες.</p>

<p>&nbsp;   Σημαντική είναι και η δυνατότητα διαφορικής διάγνωσης μεταξύ περιπτώσεων όπως όζοι σε έδαφος καλοηθών θυρεοειδικών παθήσεων όπως θυρεοειδίτιδας Hashimoto, που αποτελούν ουσιαστικά εστιακές διογκώσεις του αδένα [15].
    Ο υπέρηχος θα πρέπει να διενεργείται από ειδικό ιατρό με εξειδίκευση και εμπειρία στην εκτίμηση του θυρεοειδούς, καθώς αποτελεί εξέταση η ακρίβεια της οποίας εξαρτάται άμεσα από αυτόν που την πραγματοποιεί (εικόνα 6).</p>

<img src="file:///android_asset/images/uperixografima.png" alt="ernest" height="320" width="340" />
<p></p>
<p> <b>Εικόνα 6.</b>Υπερηχογραφικός έλεγχος της περιοχής του θυρεοειδούς αδένα και του λαιμού. Απεικονίζεται η διενέργεια του υπερηχογραφήματος από εξειδικευμένο ιατρό και η θέση του ασθενή κατά την εξέταση.</p>
</body>
</html>
