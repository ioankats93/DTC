<!DOCTYPE html>
<html>
<head>
    <meta charset="UTF-8">
    <meta name="viewport" content="width-device-width; user-scalable= 0; "/>
    <title>My HTML</title>
    <style type="text/css">
        img {
        float: center;
        }
    </style>
</head>
<body style="text-align:justify" >
<h4><b>2.2 Ποιες είναι οι λειτουργίες του θυρεοειδούς και πώς ρυθμίζονται;</b></h4>
<p></p>
<p>&nbsp;   Η TSH είναι η ορμόνη που ρυθμίζει τη λειτουργία του θυρεοειδούς.
    Εκκρίνεται από τα θυρεοτρόπα κύτταρα της υπόφυσης, ενός άλλου ενδοκρινούς αδένα που βρίσκεται μέσα στο κρανίο.
    Η TSH διεγείρει αφενός την πρόσληψη του ιωδίου από τον θυρεοειδή και την οργανοποίησή του και αφετέρου την απελευθέρωση των θυρεοειδικών ορμονών από τη θυρεοσφαιρίνη με υδρόλυση της τελευταίας.</p>
<p>&nbsp;   Η TSH ρυθμίζει τη λειτουργία του αδένα μέσω της σύνδεσή της με τον TSH-R υποδοχέα (TSH-Receptor, υποδοχέας TSH), ο οποίος βρίσκεται πάνω στα θυλακιώδη κύτταρα του θυρεοειδούς.
    Οι μηχανισμοί και οι διαδικασίες ρύθμισης της θυρεοειδικής λειτουργίας καλούνται θυρεοειδικός άξονας.
    Ο άξονας αυτός ξεκινά με την έκκριση της TRH (Thyreotropin Releasing Hormone, ορμόνη απελευθέρωσης της TSH) από τον υποθάλαμο, έναν άλλο ενδοκρινή αδένα που αποτελεί μέρος του εγκεφάλου.</p>
<p>&nbsp;   Η TRH  διεγείρει την παραγωγή της TSH από την υπόφυση, η οποία με τη σειρά της διεγείρει τη σύνθεση και έκκριση της θυρεοειδικής ορμόνης.
    Οι θυρεοειδικές ορμόνες αναστέλλουν την παραγωγή της TRH και TSH.
    Το ρυθμιστικό αυτό σύστημα είναι εξαιρετικά ευαίσθητο.</p>
<p>&nbsp;   Όταν τα επίπεδα των θυρεοειδικών ορμονών Τ3 και Τ4 στο αίμα αυξηθούν, η TSH του ορού καταστέλλεται, ενώ όταν μειώνονται η έκκριση της TSH διεγείρεται οδηγώντας ανάλογα στην μειωμένη ή αυξημένη πρόσληψη του ιωδίου και συνεπώς στην διακοπή ή στην έκκριση των T3 και T4 (εικόνα 7).
    Στη ρύθμιση των θυρεοειδικών ορμονών συμμετέχουν επίσης αυξητικοί παράγοντες. Οι περισσότεροι από τους παράγοντες αυτούς παράγονται τοπικά στο θυρεοειδή. Μεταξύ αυτών περιγράφονται ο ινσουλινόμορφος Ι (IGF-I), ο επιδερμικός, ο τροποποιητικός αυξητικός παράγοντας β (TGF-β), ενδοθηλίνες και κυτοκίνες.[3]</p>

<img src="file:///android_asset/images/aksonas.png" alt="ernest" height="320" width="340" />
<p></p>
<p> <b>Εικόνα 4.</b>Θυρεοειδικός άξονας και ρύθμιση της σύνθεσης των θυρεοειδικών ορμονών [13].</p>
<p>   <b>Πηγή:</b>Jameson JL, Weetman AP. Disorders of the Thyroid Gland. In Kasper DL, Fauci AS, Longo DL, Braunwald E, Hauser SL, Jameson JL. Harrison’s Principles of Internal Medicine, 17th Edition. McGraw Hill 2008. Accessed April 5, 2015. Available at: http://dualibra.com/wp-content/uploads/2012/04/037800~1/Part%2015.%20Endocrinology%20and%20Metabolism/Section%201.%20Endocrinology/335.htm.</p>
<p></p>
<p>&nbsp;   Η βασική ορμόνη που εκκρίνεται από τον θυρεοειδή σε ποσοστό 93% είναι η T4  η οποία μεταφέρεται στους ιστούς και τα διάφορα όργανα με τις εξής πρωτεΐνες:
    τη σφαιρίνη που δεσμεύει τη θυροξίνη (ΤΒG, Thyroxine-binding globulin), την προλευκωματίνη TBPA (Thyroxine-binding prealbumin) και τις λευκωματίνες του πλάσματος.</p>
<p>&nbsp;   Στο πλάσμα του αίματος η Τ4 μετατρέπεται με μία διαδικασία που καλείται αποϊωδίωση στην πιο μεταβολικά ενεργή T3.
    Η θυρεοσφαιρίνη (hTG/Tg) δεν εισέρχεται φυσιολογικά στην κυκλοφορία του αίματος εκτός από παθολογικές καταστάσεις όπως θυροειδίτιδα ή καρκίνος του θυρεοειδούς.
    Με την είσοδό τους στα κύτταρα των διαφόρων ιστών και οργάνων, οι Τ3 και Τ4 συνδέονται με ενδοκυτταρικές πρωτεΐνες και έτσι εναποθηκεύονται μέσα στο κύτταρο-στόχο στο οποίο θα ασκήσουν την επίδρασή τους [4].</p>
</body>
</html>