<!DOCTYPE html>
<html>
<head>
    <meta charset="UTF-8">
    <meta name="viewport" content="width-device-width; user-scalable= 0; "/>
    <title>My HTML</title>
    <style type="text/css">
        img {
        float: center;
        }
    </style>
</head>
<body style="text-align:justify" >
<h4><b>3.8 Σπινθηρογράφημα θυρεοειδούς </b></h4>
<p></p>
<p><b><center>3.8.1 Ιστορική αναδρομή για την ειδικότητα της Πυρηνικής Ιατρικής</center></b></p>
<p>&nbsp;   Η μελέτη του θυρεοειδούς αποτελεί μία από τις πρώτες εφαρμογές της πυρηνικής ιατρικής.
    Όταν μετά τον πρώτο παγκόσμιο πόλεμο το 131Ι  έγινε διαθέσιμο στις Ηνωμένες Πολιτείες,
    ενδοκρινολόγοι δεν άργησαν να εντοπίσουν πως η ποσοστιαία πρόσληψη του ραδιοφαρμάκου από τον θυρεοειδή,
    σε δεδομένη χρονική στιγμή μετά τη χορήγησή του, σχετίζεται άμεσα με τη λειτουργία του αδένα.</p>

<p>&nbsp;    Τα αποτελέσματα αυτών των μετρήσεων βελτιώθηκαν περαιτέρω με διαδικασίες ελεγχόμενης καταστολής και διέγερσης του αδένα,
    στοχεύοντας στον προσδιορισμό της θυρεοειδικής αυτονομίας και του θυρεοειδικού λειτουργικού αποθέματος. Ήδη από τις αρχές του 1950 με τη χρήση των πρώτων γ-καμερών,
    ήμασταν σε θέση να απεικονίσουμε λειτουργικά τον θυρεοειδή αδένα.</p>

<p>&nbsp;    Αυτού του τύπου οι μελέτες πρόσληψης και τα σπινθηρογραφήματα αποτέλεσαν την απαρχή για την ανάπτυξη της πυρηνικής ιατρικής.
    Η θεραπεία με ραδιενεργά φάρμακα, υπήρξε πρωταρχικός στόχος της πυρηνικής ιατρικής ήδη από τα πρώτα στάδια ανάπτυξής της.
    Οι διαγνωστικές και οι θεραπευτικές αρχές που εφαρμόστηκαν για την παθολογία του θυρεοειδούς αποτελούν τη βάση της σύγχρονης αλλά και της μελλοντικής πυρηνικής ιατρικής.</p>
<img src="file:///android_asset/images/spinthiro.png" alt="ernest" height="320" width="340" />
<p></p>
<p> <b>Εικόνα 11.</b>Εικόνα από την γ-camera 2 κεφαλών με ενσωματωμένο αξονικό τομογράφο (CT), η οποία είναι εγκατεστημένη στο Γ’ Εργαστήριο Πυρηνικής Ιατρικής του Γ.Π.Ν. Θεσσαλονίκης Παπαγεωργίου.</p>
<p></p>
<p><b><center>3.8.1 Ιστορική αναδρομή για την ειδικότητα της Πυρηνικής Ιατρικής</center></b></p>
<p>&nbsp;   Το σπινθηρογράφημα θυρεοειδούς χρησιμοποιείται για να προσδιοριστεί η λειτουργική κατάσταση του όζου και όχι για τη διαφορική διάγνωση των καλοηθών από τους κακοήθεις.
    Μπορεί να πραγματοποιηθεί είτε με ραδιενεργό τεχνήτιο (99m Tc) είτε με ραδιενεργό ιώδιο (123Ι, 131Ι).
    Το ραδιενεργό ιώδιο δεσμεύεται εκλεκτικά και οργανοποιείται από τον θυρεοειδή όπου μετατρέπεται στις θυρεοειδικές ορμόνες, συνεπώς το ραδιενεργό ιώδιο αποτελεί τον ιδανικό φυσιολογικό  ραδιοανιχνευτή,
    οποίος έχει τη δυνατότητα να παρέχει κλινικά σημαντικές φυσιολογικές πληροφορίες όσον αφορά τη θυρεοειδική λειτουργία.</p>
<p>&nbsp;   Τα ραδιενεργά φάρμακα που χρησιμοποιούνται συχνότερα στην κλινική πράξη για αυτούς τους σκοπούς είναι το 123Ι και το  131Ι. To 99m Tc  Pertechnetate χρησιμοποιείται συστηματικά ως το εναλλακτικό του ιωδίου ραδιοφάρμακο.
    Η ευρεία χρήση του οφείλεται στο χαμηλό του κόστος, το γεγονός πως είναι εύκολα διαθέσιμο και η καλή ποιότητα των εικόνων που μας επιτρέπει να λαμβάνουμε.</p>

<p>&nbsp;   Όπως συμβαίνει και με τις υπόλοιπες εξετάσεις της Πυρηνικής Ιατρικής, τα ραδιοφάρμακα για την απεικόνιση του θυρεοειδούς χορηγούνται στον ασθενή είτε ενδοφλεβίως είτε από του στόματος.
    Ουσιαστικά ο ίδιος ο ασθενής μετατρέπεται σε πηγή έκθεσης ακτινοβολίας και σε αντίθεση με την κλασσική ακτινολογία δεν εκπέμπεται ακτινοβολία από τις γ- κάμερες όπως και από το σύνολο των απεικονιστικών «εργαλείων» της Πυρηνικής Ιατρικής.
    Για τη λήψη  του σπινθηρογραφήματος, ο ασθενής τοποθετείται, σε ορισμένη θέση στην τράπεζα της γ- κάμερας (εικόνα 12).
    Η όλη διαδικασία είναι σχετικά απλή, σύντομη και εντελώς ανώδυνη για τον ασθενή.</p>

<img src="file:///android_asset/images/spinth2.png" alt="ernest" height="320" width="340" />
<p></p>
<p> <b>Εικόνα 12.</b>Εικόνα από την γ-camera με ενσωματωμένο αξονικό τομογράφο (CT), η οποία είναι εγκατεστημένη στο Γ’ Εργαστήριο Πυρηνικής Ιατρικής του Γ.Π.Ν. Θεσσαλονίκης Παπαγεωργίου. Ο ασθενής τοποθετείται σε ύπτια θέση στην ειδική τράπεζα της κάμερας και οι κεφαλές αυτής προσαρμόζονται αναλόγως ώστε να βρίσκεται εντός πεδίου ο θυρεοειδής αδένας.</p>
<p></p>
<p>&nbsp;   Όπως έχει ήδη αναφερθεί το σπινθηρογράφημα δεν μπορεί να θέσει διάγνωση αυτό καθ’ εαυτό.
    Ένας θερμός ή ένας ψυχρός όζος μπορεί να οφείλεται σε διάφορες παθολογικές οντότητες.
    Ωστόσο είναι σε θέση να προσδιορίσει το λειτουργικό status του όζου, η ύπαρξη του οποίου έχει εντοπισθεί με τις μεθόδους που αναφέρονται ανωτέρω.
    Οι όζοι σπινθηρογραφικά ταξινομούνται σε ψυχρούς (υπολειτουργικοί σε σχέση με τον παρακείμενο θυρεοειδικό ιστό),
    θερμούς  (υπερλειτουργικοί σε σχέση με τον παρακείμενο θυρεοειδικό ιστό, o οποίος καταστέλεται), χλιαρούς (warm) (όζους με αυξημένη πρόσληψη σε σχέση με τον παρακείμενο ιστό,
    χωρίς όμως αυτός να καταστέλλεται) και σε ασαφείς (όζοι οι οποίοι είναι ψηλαφητοί αλλά δεν απεικονίζονται σπινθηρογραφικά).</p>
<p>&nbsp;    Το σπινθηρογράφημα επίσης μπορεί να αποκαλύψει πολλαπλούς όζους (πολυοζώδης βρογχοκήλη). Η πιθανότητα ένας ψυχρός όζος να αφορά σε κακοήθεια είναι περίπου 15-20% και αντίστοιχα ένας θερμός όζος έχει 1% πιθανότητα να είναι καρκίνος.
    Ωστόσο σε καμία περίπτωση δε μπορούμε να ισχυριστούμε ότι το σπινθηρογράφημα θυρεοειδούς θέτει τη διάγνωση για την παρουσία ή όχι καρκίνου, καθώς υπάρχει περίπτωση ακόμη και ένας θερμός όζος να είναι κακοήθης και σαφώς ένας ψυχρός όζος να μην αποτελείται από κακοήθη νεοπλασματικά κύτταρα.</p>
</body>
</html>

