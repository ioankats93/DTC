<!DOCTYPE html>
<html>
<head>
    <meta charset="UTF-8">
    <meta name="viewport" content="width-device-width; user-scalable= 0; "/>
    <title>My HTML</title>
    <style type="text/css">
        img {
        float: center;
        }
    </style>
</head>
<body style="text-align:justify" >
<h4><b>3.5 Τι είναι η FNA; Πότε και πώς πρέπει να γίνεται; </b></h4>
<p></p>
<p>&nbsp;   Ως βιοψία με FNA  (Fine Needle Aspiration biopsy), χαρακτηρίζεται η βιοψία – κυτταρολογική εξέταση ιστού που λαμβάνεται από τον θυρεοειδή με αναρρόφηση δια λεπτής βελόνης.
    Η FNA είναι μία διαδικασία εκλογής, όπως συνηθίζεται να λέγεται, όταν υπάρχουν όζοι με χαρακτηριστικά τα οποία οι κλινικοί ιατροί θεωρούν ενδείξεις, παρουσίας κακοήθειας.</p>

<p>&nbsp;    Η FNA αποτελεί μία απλή και ασφαλή διαδικασία που μπορεί να πραγματοποιηθεί ως καθημερινή πράξη στα πλαίσια ιατρείου. Είναι η πιο ακριβής και αποτελεσματική για το κόστος της εξέταση, εκτίμησης θυρεοειδικών όζων.
    Η FNA για ψηλαφητούς όζους μπορεί να γίνει με ψηλαφητική καθοδήγηση (εικόνα 7),
    ενώ για μη ψηλαφητούς (αλλά και για τους ψηλαφητούς επίσης) μπορεί να γίνει με απεικονιστική καθοδήγηση, με τη βοήθεια υπερήχων (ultrasonography, U/S), αξονική (Computed Tomography, CT) ή μαγνητική τομογραφική (Magnetic Resonance Imaging, MRI) καθοδήγησης (εικόνα 8).</p>
<img src="file:///android_asset/images/enesi.png" alt="ernest" height="320" width="340" />
<p></p>
<p> <b>Εικόνα 7.</b>Λήψη ιστού από ψηλαφούμενο όζο θυρεοειδούς με αναρρόφηση δια λεπτής βελόνης. Ο ιατρός ψηλαφά και ακινητοποιεί όσο είναι δυνατόν τον θυρεοειδικό όζο, προκειμένου να εισάγει εντός αυτού τη βελόνη βιοψίας και να έχει διαγνωστικό αποτέλεσμα [17].</p>
<p>   <b>Πηγή:</b>Figure of FNA. Division of Endocrinology and Metabolism. Jewish General Hospital. McGill. Available at: https://www.mcgill.ca/endocrinology/training/adult/clinical/jgh. Assessed: January 28, 2016.</p>
<p></p>
<img src="file:///android_asset/images/enesi2.png" alt="ernest" height="320" width="340" />
<p> <b>Εικόνα 8.</b>Γραφική αναπαράσταση της λήψης ιστού από όζο θυρεοειδούς αδένα με αναρρόφηση δια λεπτής βελόνης (FNA) υπό υπερηχογραφική καθοδήγηση. Η υπερηχογράφηση του όζου επιτρέπει στον ιατρό να γνωρίζει κατά το δυνατόν με ακρίβεια τη θέση της βελόνης μέσα στον όζο, ώστε να υπάρξει διαγνωστικό αποτέλεσμα. </p>
<p>   <b>Πηγή:</b>MAYO FOUNDATION FOR MEDICAL EDUCATION AND RESEARCH</p>
<p></p>
<p>&nbsp;   Η ATA (Η Αμερικάνικη Εταιρεία για τον θυρεοειδή, American Thyroid Association) θεσπίζει τις κατευθυντήριες οδηγίες με βάση τις οποίες θέτονται τα κριτήρια – ενδείξεις που πρέπει να πληρούνται για την πραγματοποίηση βιοψίας.  Οι ενδείξεις αυτές περιλαμβάνουν:</p>
<p><b>A. </b> A.	Όζους με μέγιστη διάμετρο > 1cm με «ύποπτα» υπερηχογραφικά χαρακτηριστικά.</p>
<p><b>B. </b> B.	Όζους με μέγιστη διάμετρο > 1,5cm με μετρίως «ύποπτα» υπερηχογραφικά χαρακτηριστικά.</p>
<p><b>C. </b> C.	Όζους με μέγιστη διάμετρο > 2cm με λιγότερο «ύποπτα» υπερηχογραφικά χαρακτηριστικά.</p>
<p></p>
<p>&nbsp;   Οι όζοι που δεν πληρούν τα ανωτέρω κριτήρια και οι αμιγώς κυστικοί όζοι,
    δεν αποτελούν ενδείξεις για τη διενέργεια FNA. Φυσικά, η παρουσία λεμφαδενοπάθειας, συνιστά κριτήριο για τη διενέργεια FNA στους «ύποπτους» λεμφαδένες.
    Εξαίρεση στα ανωτέρω αποτελούν οι ασθενείς «υψηλού κινδύνου» (π.χ. με έκθεση σε ακτινοβολία της περιοχής κεφαλής – τραχήλου κατά την παιδική ηλικία, οικογενειακό ιστορικό κ.α. ),
    για τους οποίους συστήνεται FNA σε κάθε όζο >5 mm. </p>
<p>&nbsp;   Ασθενείς με πολλαπλούς όζους διατρέχουν τον ίδιο κίνδυνο κακοήθειας με εκείνους που έχουν μονήρεις όζους.
    Ως εκ τούτου πρέπει να αξιολογούνται τα υπερηχογραφικά χαρακτηριστικά κάθε ενός όζου ξεχωριστά ώστε να κριθεί ποιοι θα είναι εκείνοι που θα υποβληθούν σε βιοψία.
    Στην περίπτωση πολλαπλών όζων που συμφύονται μεταξύ τους και δεν έχουν «ύποπτα» υπερηχογραφικά χαρακτηριστικά, φαίνεται σωστή η λήψη βιοψίας από τον έχοντα το μεγαλύτερο μέγεθος.
    Οι όζοι δε, που δεν υποβάλλονται σε βιοψία πρέπει να παρακολουθούνται με περιοδικούς υπερηχογραφικούς ελέγχους.
    Εάν κατά την περιοδική εξέταση διαπιστωθεί αύξηση του μεγέθους τους ≥1 έως 2 cm ή αναπτύξουν κάποιο από τα υπερηχογραφικά χαρακτηριστικά που περιγράφονται ως «ύποπτα», συστήνεται FNA με την καθοδήγηση υπερήχου.</p>
</body>
</html>
