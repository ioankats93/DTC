<!DOCTYPE html>
<html>
<head>
    <meta charset="UTF-8">
    <meta name="viewport" content="width-device-width; user-scalable= 0; "/>
    <title>My HTML</title>
    <style type="text/css">
        img {
        float: center;
        }
    </style>
</head>
<body style="text-align:justify" >
<h4><b>6.2	Ποιοι ασθενείς υποβάλλονται σε θεραπεία με ραδιενεργό ιώδιο</b></h4>
<p></p>
<p>&nbsp;   Σε θεραπευτική χορήγηση ραδιενεργού ιωδίου δεν υποβάλλονται όλοι οι ασθενείς που διαγιγνώσκονται με θυρεοειδικό καρκίνο.
    Ο θεράπων ιατρός ή ιδανικότερα η ομάδα των ειδικών (πυρηνικών ιατρών, ενδοκρινολόγων, χειρουργών, ογκολόγων και ακτινοθεραπευτών ογκολόγων) οι οποίοι διαχειρίζονται τους ασθενείς με θυρεοειδικό καρκίνο,
    καλούνται να αποφασίσουν για τις θεραπείες στις οποίες θα υποβληθεί κάθε ασθενής ξεχωριστά, βασισμένοι στην εμπειρία τους,
    αλλά πρωτίστως στη βιβλιογραφία και τις κατευθυντήριες οδηγίες επιστημονικών εταιρειών ειδικών για το θυρεοειδικό καρκίνο.</p>
<p>&nbsp;   Οι πρόσφατες κατευθυντήριες οδηγίες που εξέδωσε το 2015 η ATA (American Thyroid Association, Αμερικάνικη Εταιρεία για τον Θυρεοειδή),
    επεκτείνουν την ταξινόμηση των ασθενών με θυρεοειδικό καρκίνο, σε 3 κατηγορίες ανάλογα με τον κίνδυνο υποτροπής της νόσου που διατρέχουν σε: χαμηλού κινδύνου (low risk),
    ενδιάμεσου κινδύνου (intermediate risk) και υψηλού κινδύνου (high risk) (πίνακας 6.). Με βάση την κατηγορία στην οποία ανήκει ο κάθε ασθενής,
    συνεκτιμώντας το ατομικό και οικογενειακό του ιστορικό αλλά και τα κλινικό -εργαστηριακά του δεδομένα, αποφασίζεται εάν θα λάβει θεραπεία με ραδιενεργό ιώδιο,
    η προετοιμασία στην οποία θα υποβληθεί, η χορηγούμενη δόση και ο τρόπος με τον οποίο θα παρακολουθείται.</p>
<img src="file:///android_asset/images/pinakasmisos1.png" alt="ernest" height="320" width="340" />
<img src="file:///android_asset/images/pinakasmisos2.png" alt="ernest" height="320" width="340" />
<p></p>
<p> <b>Πίνακας 6.</b>Ταξινόμηση κινδύνου ασθενών με καρκίνο θυρεοειδούς με βάση τις κατευθυντήριες οδηγίες για την αντιμετώπιση ενήλικων ασθενών με όζους και κακοήθη νεοπλάσματα θυρεοειδούς της Αμερικάνικης Εταιρείας για τον Θυρεοειδή όπως εκδόθηκαν το 2009 και συμπληρώθηκαν το 2015. [15 ΑΤΑ]</p>
<p></p>
<p><b>Πηγή:</b>Haugen BR, Alexander EK, Bible KC et al. 2015 American Thyroid Association Management Guidelines for Adult Patients with Thyroid Nodules and Differentiated Thyroid Cancer: The American Thyroid Association Guidelines Task Force on Thyroid Nodules and Differentiated Thyroid Cancer. Thyroid 2016; 26(1):1-133.</p>
<p></p>
<p>&nbsp;   Όπως προαναφέρθηκε, οι Επιστημονικές Εταιρείες μελέτης του θυρεοειδικού καρκίνου εκδίδουν και εξελίσσουν τα κριτήρια με βάση τα οποία επιλέγεται η κατάλληλη θεραπεία για κάθε ασθενή,
    συμπληρώνοντας η μία την άλλη προκειμένου να επιτυγχάνεται η βέλτιστη αντιμετώπιση κάθε περιστατικού.</p>

<p>&nbsp;    Ως Τμήμα Πυρηνικής Ιατρικής σε αυτό το σημείο επιλέγουμε να παραθέσουμε αδρά,
    τις ενδείξεις που θέτει η Ευρωπαϊκή Εταιρεία Πυρηνικής Ιατρικής και Μοριακής Απεικόνισης (European Association of Nuclear Medicine & Molecular Imaging, EANM) στις κατευθυντήριες οδηγίες που εξέδωσε το 2008,
    ώστε να αποφύγουμε περιττές λεπτομέρειες που περισσότερο θα μπερδέψουν παρά θα διευκολύνουν την κατανόηση από τον ασθενή.
    Επισημαίνουμε ωστόσο, ότι για τη λήψη της τελικής απόφασης για τη θεραπεία κάθε ασθενή λαμβάνεται υπόψη το σύνολο της υπάρχουσας βιβλιογραφίας.</p>
<p>&nbsp;   Σύμφωνα λοιπόν, με στις κατευθυντήριες οδηγίες του 2008 της ΕΑΝΜ, η θεραπεία με ραδιενεργό ιώδιο μετά από ολική ή υφολική θυρεοειδεκτομή, είναι καθιερωμένη σε ασθενείς με διαφοροποιημένο καρκίνο του θυρεοειδούς.
    Την μόνη εξαίρεση αποτελούν ασθενείς με μονοεστιακό θηλώδες καρκίνωμα, μεγέθους < 1cm, το οποίο στερείται:</p>
<p><b>•	</b>Ενδείξεων  μετάστασης</p>
<p><b>•	</b>Διάσπασης θυρεοειδικής κάψας</p>
<p><b>•	</b>Ιστορικού έκθεσης σε ακτινοβολία</p>
<p><b>•	</b>Υψηλής κακοήθειας ιστολογικό τύπο:</p>
<p>&nbsp;&nbsp;<b>➢</b>Τύπος ψηλών κυττάρων θηλώδους καρκινώματος του θυρεοειδούς (TCV)</p>
<p>&nbsp;&nbsp;<b>➢</b>Διάχυτος σκληρυντικός τύπος θηλώδους καρκινώματος του θυρεοειδούς (DSV)</p>
<p>&nbsp;&nbsp;<b>➢</b>Τύπος κιονοειδών κυττάρων του θηλώδους καρκινώματος του θυρεοειδούς (CCV)</p>
<p></p>
<p>&nbsp;   Σε αυτές τις περιπτώσεις, χωρίς τους ανωτέρω παράγοντες κινδύνου,
    μπορούν να αποφευχθούν η συμπληρωματική θυρεοειδεκτομή ή η χορήγηση ραδιενεργού ιωδίου για καταστροφή μεγάλων κολοβωμάτων.
    Για ασθενείς σαν αυτούς που έχουν υποβληθεί σε ολική ή υφολική θυρεοειδεκτομή,
    ορισμένα κέντρα προτείνουν να μην χορηγείται θεραπευτική δόση ραδιενεργού ιωδίου, υπό τη λογική πως δε θα συμβάλει στην ήδη εξασφαλισμένη καλή πρόγνωση.</p>
<p>&nbsp;    Ωστόσο άλλα κέντρα υποστηρίζουν πώς με τη ραδιονουκλιδική θεραπεία βελτιώνονται οι συνθήκες παρακολούθησης των ασθενών (follow-up),
    περιορίζοντας έτι περισσότερο τον κίνδυνο υποτροπής. Άλλοι παράγοντες κινδύνου όπως το οικογενειακό ιστορικό καρκίνου του θυρεοειδή,
    το μέγεθος του όγκου, το ιστορικό ακτινοβόλησης της τραχηλικής χώρας, ο ιστολογικός τύπος, η συνάφεια της κακοήθειας με τη θυρεοειδική κάψα,
    η αγγειακή διήθηση και η έκφραση μοριακών δεικτών, πρέπει να λαμβάνονται υπ’ όψιν και να αξιολογούνται εξατομικευμένα για κάθε ασθενή, ώστε να αποφασίζεται συνετά για κάθε περίπτωση η υποβολή η μη σε ραδιονουκλιδική θεραπεία [60].</p>
</body>
</html>





