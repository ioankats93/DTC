<!DOCTYPE html>
<html>
<head>
    <meta charset="UTF-8">
    <meta name="viewport" content="width-device-width; user-scalable= 0; "/>
    <title>My HTML</title>
    <style type="text/css">
        img {
        float: center;
        }
    </style>
</head>
<body style="text-align:justify" >
<h4><b>6.9 Τι ακολουθεί μετά τη θεραπεία με ραδιενεργό ιώδιο; </b></h4>
<p></p>
<p>&nbsp;   Κατά τη διάρκεια της παραμονής του στο νοσοκομείο προσδιορίζεται, με μετρήσεις που πραγματοποιούνται,
    ο ρυθμός αποβολής του ραδιενεργού ιωδίου από το σώμα του ασθενή.
    Με βάση τις μετρήσεις αυτές ο ασθενής ενημερώνεται αφενός για το χρονικό διάστημα κατά το οποίο θα λαμβάνει τα απαραίτητα μέτρα ακτινοπροστασίας και αφετέρου για το πότε θα είναι σε θέση να υποβληθεί σε ολόσωμο σπινθηρογράφημα μετά τη θεραπεία.
    Το μεταθεραπευτικό ολόσωμο σπινθηρογράφημα πραγματοποιείται 3-7 ημέρες μετά τη χορήγηση ραδιενεργού ιωδίου, είτε σε απλή SPECT γ-κάμερα είτε σε γ-κάμερα με ενσωματωμένο ηλεκτρονικό αξονικό τομογράφο (SPECT/CT).</p>
<p>&nbsp;    Οι πληροφορίες που παρέχονται με το ολόσωμο σπινθηρογράφημα μετά τη θεραπεία, αφορούν τη σταδιοποίηση της νόσου, η οποία ενδέχεται να διαφοροποιηθεί σε σχέση με την αρχική (προ της θεραπείας) καθώς και την παρουσία περιοχών – ιστών καθήλωσης του ραδιενεργού ιωδίου.
    Βασική φροντίδα του θεράποντος άμεσα μετά τη θεραπεία είναι η καταστολή της TSH στον ορό του ασθενή, με τη χορήγηση λέβοθυροξίνης.</p>
<p>&nbsp;  Με βάση τα αποτελέσματα του ολόσωμου σπινθηρογραφήματος, το στάδιο της νόσου, τα παθολογοανατομικά χαρακτηριστικά του πρωτοπαθούς όγκου,
    τα επίπεδα των HTG & TgAb, ο θεράπων ιατρός, θα αποφασίσει και θα ενημερώσει τον ασθενή για τον τρόπο με τον οποίο πρέπει να παρακολουθείται στο εξής.
    Ο κίνδυνος υποτροπής (πίνακας 6), όπως προσδιορίζεται για κάθε ασθενή, θα καθορίσει το βαθμό «επιθετικότητας» - συστηματοποίησης της παρακολούθησης.
    Στόχος της μακροχρόνιας παρακολούθησης (follow-up) είναι ο έλεγχος της αποτελεσματικότητας της θεραπέιας (βλ. παράγραφο 6.10),
    ο συστηματικός έλεγχος για τυχόν υποτροπή της νόσου.</p>
<p>&nbsp;    Έτερος στόχος της μακροχρόνιας παρακολούθησης είναι ο έλεγχος της αποτελεσματικότητας της θεραπείας καταστολής (με λεβοθυροξίνη),
    προκειμένου να αποφευχθεί υποθεραπεία και παραμονή του ασθενή σε υποθυρεοειδική κατάσταση ή υπερθεραπεία  και αντίστοιχα παραμονή του ασθενή σε υπερθυρεοειδική κατάσταση.
    Στην παράγραφο 6.11 που ακολουθεί περιγράφονται οι εξετάσεις που πρέπει να πραγματοποιεί ο ασθενής στα πλαίσια follow-up.</p>
</body>
</html>
