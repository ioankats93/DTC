<!DOCTYPE html>
<html>
<head>
    <meta charset="UTF-8">
    <meta name="viewport" content="width-device-width; user-scalable= 0; "/>
    <title>My HTML</title>
    <style type="text/css">
        img {
        float: center;
        }
    </style>
</head>
<body style="text-align:justify" >
<h4><b>3.2 Πόσο σημαντικό είναι το ιστορικό και η φυσική εξέταση του ασθενούς;</b></h4>
<p></p>
<p>&nbsp;   Το ιστορικό του ασθενούς και η φυσική εξέταση αποτελούν περισσότερο ενδείξεις παρά στοιχεία στα οποία μπορεί να στηριχτεί με ακρίβεια η πρόβλεψη κακοήθειας.
    Ωστόσο, υπάρχουν πολλαπλά χαρακτηριστικά της κλινικής εκτίμησης που εκφράζουν αυξημένη πιθανότητα εμφάνισης καρκίνου όπως το ιστορικό ταχείας ανάπτυξης μάζας στην περιοχή του λαιμού,
    η έκθεση σε ακτινοβολία στην περιοχή κεφαλής – τραχήλου κατά την παιδική ηλικία για διαγνωστικούς και θεραπευτικούς λόγους,
    ολοσωματική ακτινοβόληση για μεταμόσχευση μυελού των οστών, ή ολοσωματική έκθεση σε ιοντίζουσα ακτινοβολία λόγω πυρηνικών ατυχημάτων,
    οικογενειακό ιστορικό καρκίνου του θυρεοειδούς ή σύνδρομα σχετιζόμενα με κακοήθειες του θυρεοειδούς όπως για παράδειγμα νόσος Cowden,
    οικογενής αδενωματώδης πολυποδίαση, σύνδρομο Werner, σύνδρομο πολλαπλών ενδοκρινικών νεοπλασιών τύπου 2 (multiple endocrine neoplasia, ΜΕΝ2) και άλλα [15].</p>

<p>&nbsp;    Η κλινική εξέταση του ασθενούς θα πρέπει να γίνεται με ιδιαίτερη προσοχή από τον ιατρό και να περιλαμβάνει την επισκόπηση του ασθενούς, μέτρηση καρδιακών παλμών,
    ακρόαση της περιοχής του λαιμού και φυσικά ψηλάφηση του θυρεοειδούς και της γύρω περιοχής, από την κάτω γνάθο και τη χώρα κάτω και πίσω από τα αυτιά, ως το θώρακα,
    με όριο τις κλείδες. Η ψηλάφηση είθισται να γίνεται με τον ιατρό πίσω από τον ασθενή,
    ώστε το δεξί του χέρι να εξετάζει τη δεξιά περιοχή του λαιμού και το αριστερό την αριστερή, προκειμένου να αναζητήσει την παρουσία όζων ή παθολογικών λεμφαδένων,
    αλλαγές στο μέγεθος και τη σύσταση του αδένα (εικόνα 5).</p>

<img src="file:///android_asset/images/psilafisi.png" alt="ernest" height="320" width="340" />
<p></p>
<p> <b>Εικόνα 5.</b>Ψηλάφηση του θυρεοειδούς και της τραχηλικής χώρας ασθενούς [16]</p>
<p>   <b>Πηγή:</b> Figure 49-10 In: Timby ΒΚ, Smith ΝE. Introductory Medical-Surgical Nursing. 11th edn. 2013 Lippincott Williams & Wilkins.
    Figure of FNA. Division of Endocrinology and Metabolism. Jewish General Hospital. McGill. Available at: https://www.mcgill.ca/endocrinology/training/adult/clinical/jgh. Assessed: January 28, 2016.
</p>
<p></p>
<p>&nbsp;   Συμπτώματα όπως δυσκολία κατά την αναπνοή, δυσκολία στην κατάποση υγρών ή στερεών τροφών, βραγχνή φωνή, μολονότι δεν αποτελούν ειδική κλινική εικόνα για κακοήθεια, εγείρουν την υποψία του θεράποντος ιατρού. Μεγάλη σημασία πρέπει επίσης να δίδεται στα αντικειμενικά χαρακτηριστικά των όζων. Μαλακοί όζοι σχετίζονται συνήθως με θυρεοειδίτιδα και στις περισσότερες περιπτώσεις είναι καλοήθεις. Στοιχεία όπως η σύγχρονη λεμφαδενοπάθεια, το μέγεθος,  η σύσταση και η κινητικότητα όζων και λεμφαδένων πρέπει επίσης να αξιολογούνται χωρίς πάντα να είναι ειδικά για κακοήθεια. Χρήσιμη είναι επίσης η λαρυγγοσκόπηση όχι μόνο προεγχειρητικά αλλά και κατά τα πρώτα στάδια διαγνωστικής προσέγγισης θυρεοειδικών όζων. Παράλυση των φωνητικών χορδών σχετίζεται άμεσα με προχωρημένου σταδίου θυρεοειδική κακοήθεια. Μια σκληρή σταθερή μάζα στην τραχηλική χώρα, έντονη κλινική εικόνα, τραχηλική λεμφαδενοπάθεια και παράλυση φωνητικών χορδών αποτελούν ευρήματα που συνηγορούν υπέρ κακοήθειας [14]. Όλα αυτά τα χαρακτηριστικά πρέπει να εκτιμώνται από τον ειδικό ιατρό, ο οποίος θα εκτιμήσει την ανάγκη για περαιτέρω έλεγχο.</p>
</body>
</html>