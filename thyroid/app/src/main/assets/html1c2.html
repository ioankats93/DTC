<!DOCTYPE html>
<html>
<head>
    <meta charset="UTF-8">
    <meta name="viewport" content="width-device-width; user-scalable= 0; "/>
    <title>My HTML</title>
    <style type="text/css">
        img {
        float: center;
        }
    </style>
</head>
<body style="text-align:justify" >
<h4><b>1.2 Ποιοι είναι οι ενδοκρινείς αδένες και πώς λειτουργούν;</b></h4>
<p></p>
<p>&nbsp; Ο ευρύς όρος «ορμόνη» έχει τη δυνατότητα να συμπεριλάβει όχι μόνο τις ουσίες που παράγονται από τους κλασσικούς ενδοκρινείς αδένες όπως ο θυρεοειδής,
    η υπόφυση, οι παραθυρεοειδείς, το πάγκρεας, τα επινεφρίδια,
    οι όρχεις και οι ωοθήκες αλλά και εκείνες που παράγονται από ειδικές ομάδες κυττάρων ή από διάσπαρτα εξειδικευμένα κύτταρα όπως οι ιστικές ορμόνες του γαστρεντερικού συστήματος,
    οι ορμόνες με νεφρική προέλευση όπως η ερυθροποιητίνη ή βιολογικά δραστικές ουσίες όπως οι προσταγλανδίνες και οι νευροδιαβιβαστές όπως η ακετυλοχολίνη (εικόνα 3).  </p>

<img src="file:///android_asset/images/endokriniko.png" alt="ernest" height="320" width="340" />
<p></p>

<p>&nbsp; Η λειτουργία των ενδοκρινών αδένων χαρακτηρίζεται από στενή αλληλεξάρτηση με το νευρικό σύστημα,
    ενώ παράλληλα έχουν τη δυνατότητα να αυτορρυθμίζουν την έκκριση των ορμονών που παράγουν.
    Με τον τρόπο αυτό εξασφαλίζεται η ομοιοστασία η ισορροπία δηλαδή του οργανισμού και συντονίζονται οι λειτουργίες των οργάνων.
    Η έκκριση των ορμονών παρουσιάζει κυκλικές διακυμάνσεις με κυμαινόμενη χρονική διάρκεια και ρυθμίζεται με ειδικούς μηχανισμούς,
    τα συστήματα ή κυκλώματα παλίνδρομης ρυθμίσεως.</p>

<p>&nbsp; Τα κυκλώματα αυτά στοχεύουν στη διατήρηση της στάθμης των ορμονών που εκκρίνονται στα επιθυμητά επίπεδα [4].
    Οι φυσιολογικές λειτουργίες των ορμονών μπορούν να ταξινομηθούν σε τρεις γενικές κατηγορίες: (1) αύξηση και διαφοροποίηση,
    (2) διατήρηση της ομοιόστασης – ισορροπίας του οργανισμού και (3) αναπαραγωγή.
    Ο θυρεοειδής αδένας με τις ορμόνες που εκκρίνει συμμετέχει και στις τρεις αυτές λειτουργίες [5]. </p>

