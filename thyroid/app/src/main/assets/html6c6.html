<!DOCTYPE html>
<html>
<head>
    <meta charset="UTF-8">
    <meta name="viewport" content="width-device-width; user-scalable= 0; "/>
    <title>My HTML</title>
    <style type="text/css">
        img {
        float: center;
        }
    </style>
</head>
<body style="text-align:justify" >
<h4><b>6.6 Πώς γίνεται η χορήγηση θεραπευτικής δόσης ραδιενεργού ιωδίου; Που θα μείνω; Τι θα αντιμετωπίσω κατά την παραμονή μου στο νοσοκομείο;</b></h4>
<p></p>
<p>&nbsp;   Η χορήγηση του ραδιενεργού ιωδίου αποτελεί την πιο απλή και ανώδυνη διαδικασία,
    στην οποία καλείται να υποβληθεί ένας ασθενής με θυρεοειδικό καρκίνο ο οποίος έχει ήδη βιώσει διαδικασίες και παρεμβάσεις όπως η θυρεοειδεκτομή και η διακοπή της αγωγής καταστολής.
    Πριν την εισαγωγή του και τη χορήγηση του 131Ι, ο πυρηνικός ιατρός λαμβάνει ένα αναλυτικό ιστορικό από τον ασθενή και τον υποβάλει σε μία σειρά προληπτικών εξετάσεων οι οποίες περιλαμβάνουν:
    γενική εξέταση και βιοχημικό έλεγχο αίματος, έλεγχο των TSH, TG, TgAb. TgTM, απλή ακτινογραφία θώρακος και καρδιολογικό έλεγχο.</p>
<p>&nbsp;    Η χορήγηση του ραδιενεργού ιωδίου γίνεται με τη μορφή κάψουλας, από του στόματος. Κατόπιν ο ασθενής παραμένει στον ειδικά διαμορφωμένο θάλαμο για χρονικό διάστημα που θα προσδιοριστεί ανάλογα με το ρυθμό αποβολής της ακτινοβολίας από τον σώμα του.
    Στις εικόνες που ακολουθούν φαίνονται η κάψουλα του ιωδίου, ο τρόπος που λαμβάνεται από τον ασθενή και οι ειδικά διαμορφωμένοι θάλαμοι νοσηλείας.</p>
<img src="file:///android_asset/images/farmaka.png" alt="ernest" height="150" width="350" />
<p></p>
<p> <b>Εικόνα 21.</b>Η κάψουλα του ραδιενεργού ιωδίου είναι τοποθετημένη σε ειδικά κατασκευασμένη από μόλυβδο θήκη για λόγους ακτινοπροστασίας, από όπου λαμβάνεται με τη βοήθεια ενός μικρού αγωγού, ο οποίος λειτουργεί σαν καλαμάκι, ώστε ο ασθενής να μην αγγίξει την κάψουλα απευθείας πριν την καταναλώσει.</p>
<p><b>Πηγή:</b>Γ’ Πανεπιστημιακό Εργαστήριο Πυρηνικής Ιατρικής του Γενικού Περιφερειακού Νοσοκομείου Θεσσαλονίκης, Παπαγεωργίου.</p>
<p></p>
<img src="file:///android_asset/images/asthenis.png" alt="ernest" height="150" width="350" />
<p></p>
<p> <b>Εικόνα 22.</b>Τρόπος χορήγησης κάψουλας ραδιενεργού ιωδίου. Ο ασθενής χρησιμοποιεί σαν καλαμάκι τον πλαστικό αγωγό σύλληψης της κάψουλας και μέσω αυτού την καταπίνει. Κατόπιν του δίνεται να πιει ένα ποτήρι νερό</p>
<p><b>Πηγή:</b>Γ’ Πανεπιστημιακό Εργαστήριο Πυρηνικής Ιατρικής του Γενικού Περιφερειακού Νοσοκομείου Θεσσαλονίκης, Παπαγεωργίου.</p>
<img src="file:///android_asset/images/dematia.png" alt="ernest" height="150" width="350" />
<p></p>
<p> <b>Εικόνα 23.</b>Δωμάτια νοσηλείας ασθενών που λαμβάνουν ραδιονουκλιδική θεραπεία. Οι σύγχρονες εγκαταστάσεις του Γ.Π.Ν.Θ. «Παπαγεωργίου» διαθέτουν όλο τον εξοπλισμό που θα εξασφαλίσει την ασφαλή και συνάμα ευχάριστη διαμονή του ασθενή στο νοσοκομείο.   </p>
<p><b>Πηγή:</b>Γ’ Πανεπιστημιακό Εργαστήριο Πυρηνικής Ιατρικής του Γενικού Περιφερειακού Νοσοκομείου Θεσσαλονίκης, Παπαγεωργίου.</p>
<p></p>
<p>&nbsp;   Η παραμονή των ασθενών στους ειδικά διαμορφωμένους για θεραπεία με ιώδιο θαλάμους του νοσοκομείου, είναι επιβεβλημένη για λόγους ακτινοπροστασίας (βλ. παράγραφο 6.7).
    Οι ελάχιστες έως ανύπαρκτες άμεσες ανεπιθύμητες ενέργειες του ραδιενεργού ιωδίου (βλ. παράγραφο 6.8),
    καθιστούν την παραμονή των ασθενών περισσότερο φιλοξενία παρά νοσηλεία στα ειδικά διαμορφωμένα δωμάτια,
    χωρίς αυτό να σημαίνει ότι το προσωπικό, ιατρικό και νοσηλευτικό δεν είναι πάντα σε θέση να αντιμετωπίσει οποιαδήποτε ανάγκη προκύψει.</p>

<p>&nbsp;    Ο ασθενής κατά την παραμονή του στο μπορεί εκτός από τα προσωπικά του αντικείμενα (ρούχα, εσώρουχα, πετσέτες, καλλυντικά) να φέρει αντικείμενα που θα βελτιώσουν και θα κάνουν ευχάριστες τις ημέρες που θα χρειαστεί να μείνει κοντά μας,
    όπως φορητό ηλεκτρονικό υπολογιστή, κινητό τηλέφωνο, tablet, βιβλία και περιοδικά με την προϋπόθεση ότι αυτά θα χρησιμοποιηθούν αποκλειστικά από τον ίδιο για το χρονικό διάστημα που θα ακολουθήσει,
    ή εάν αυτό δεν καταστεί δυνατό, το προσωπικό μας θα σας εξηγήσει ευχαρίστως τον τρόπο με τον οποίο θα πρέπει να τα μεταχειριστείτε ώστε να προστατεύσετε όσους θα τα χρησιμοποιήσουν στη συνέχεια.
    Τα δωμάτια είναι μονόκλινα, διαθέτουν τουαλέτα η οποία χρησιμοποιείται αποκλειστικά από έναν ασθενή. Επίσης διαθέτουν τηλεόραση,
    ψυγείο και σταθερό τηλέφωνο με το οποίο οι ασθενείς επικοινωνούν τόσο με το προσωπικό μας, όσο και με τους οικείους τους.</p>
<p>&nbsp;   Η επικοινωνία με το προσωπικό του τμήματος δε γίνεται μόνο μέσω του τηλεφώνου.
    Ειδικό σύστημα καμερών που είναι εγκατεστημένο στο χώρο του δωματίου, επιτρέπουν στο προσωπικό του τμήματος να παρακολουθεί τους ασθενείς,
    προκειμένου να σπεύσει, για την κάλυψη οποιασδήποτε ανάγκης προκύψει, ακόμη και αν αυτή δεν εκφραστεί από τον ασθενή.</p>

<p>&nbsp;    Επίσης, το εκπαιδευμένο προσωπικό μας, μπορεί να έρχεται σε άμεση επαφή με τον ασθενή και να εισέρχεται στο δωμάτιο, ώστε να τον φροντίσει και να τον εξυπηρετήσει,
    τηρώντας πάντα τα απαραίτητα μέτρα ακτινοπροστασίας. Ουσιαστικά δηλαδή,
    ο ασθενής μας δε μένει ποτέ μόνος, με το προσωπικό του τμήματος να βρίσκεται πάντα στη διάθεσή του για να καλύψει κάθε του ανάγκη και να εξασφαλίσει την ασφαλή διαμονή του.</p>

<p>&nbsp;   Κατά τη διάρκεια της παραμονής σας στο νοσοκομείο συστήνεται καλή ενυδάτωση, χωρίς όμως να γίνονται υπερβολές.
    Σε καμία περίπτωση δηλαδή ο ασθενής δεν πρέπει να πιεστεί για την κατανάλωση μεγάλων ποσοτήτων υγρών σε βαθμό που να προκληθεί έμετος,
    καθώς κάτι τέτοιο ειδικά κατά την πρώτη μέρα της θεραπείας μπορεί να επηρεάσει την αποτελεσματικότητά της.</p>

<p>&nbsp;    Επίσης χρήσιμο είναι ο ασθενής να κάνει μπάνιο μία φορά την ημέρα, όσο βρίσκεται στο νοσοκομείο.
    Ενώ τέλος ζητάται από τους ασθενείς, μετά τη δεύτερη ημέρα της νοσηλείας τους,
    να καταναλώνουν όξινες καραμέλες λεμονιού και πορτοκαλιού ώστε να εκλύεται η παραγωγή σιέλου και να περιορίζεται η πιθανότητα εμφάνισης ανεπιθύμητων ενεργειών (βλ. παράγραφο 6.8). </p>
</body>
</html>

