<!DOCTYPE html>
<html>
<head>
    <meta charset="UTF-8">
    <meta name="viewport" content="width-device-width; user-scalable= 0; "/>
    <title>My HTML</title>
    <style type="text/css">
        img {
        float: center;
        }
    </style>
</head>
<body style="text-align:justify" >
<h4><b>5.2 Θυρεοειδεκτομή</b></h4>
<p></p>
<p>&nbsp;   Η πρωταρχική θεραπευτική προσέγγιση ασθενών με καρκίνο του θυρεοειδούς, ο οποίος είτε έχει διαγνωσθεί με τις ανωτέρω μεθόδους, είτε υπάρχει ισχυρή κλινική υποψία για την παρουσία του, είναι η χειρουργική επέμβαση. Καθοριστική σημασία για την έκβαση κάθε περίπτωσης έχει - πέρα των προγνωστικών παραγόντων - η επιλογή του κατάλληλου χειρουργού και της έκτασης που θα αφαιρεθεί. Μολαταύτα ένας σημαντικός όγκος στοιχείων αποδεικνύει και προτείνει τη διενέργεια ολικής ή σχεδόν ολικής θυρεοειδεκτομής σε ασθενείς με θηλώδες και θυλακιώδες καρκίνωμα του θυρεοειδούς. Σύμφωνα με τις κατευθυντήριες οδηγίες του NCCN (National Comprehensive Cancer Network), ανάλογα με τα προεγχειρητικά και τα διεγχειρητικά ευρήματα που διαπιστώνει ο χειρουργός, επιλέγει και τους ανάλογους χειρουργικούς χειρισμούς, τόσο όσον αφορά την έκταση του θυρεοειδικού ιστού όσο και των ομάδων και του αριθμού των λεμφαδένων που θα αφαιρέσει, συνεκτιμώντας τα πλεονεκτήματα και τα μειονεκτήματα της εκάστοτε επέμβασης (Πίνακας 4).</p>
<img src="file:///android_asset/images/pinakas5.png" alt="ernest" height="320" width="340" />
<p></p>
<p> <b>Πίνακας 4.</b>Πλεονεκτήματα ολικής θυρεοειδεκτομής</p>
<p>&nbsp;   Βεβαίως στην τελική επιλογή παίζουν σημαντικό ρόλο το στάδιο της νόσου, ο ιστολογικός τύπος, ο βαθμός κακοήθειας, η ηλικία, η κλινική κατάσταση του ασθενούς καθώς και οι ανεπιθύμητες ενέργειες που μπορεί να δημιουργήσει μια λιγότερο ή μια περισσότερο εκτεταμένη χειρουργική επέμβαση (Πίνακας 4) [53]. Ενδεικτικά στον πίνακα που ακολουθεί αναφέρονται τα πλεονεκτήματα και τα μειονεκτήματα του προφυλακτικού κεντρικού λεμφαδενικού καθαρισμού στον καλά διαφοροποιημένο καρκίνο του θυρεοειδούς (Πίνακας 5).</p>
<img src="file:///android_asset/images/pinakas6.png" alt="ernest" height="320" width="340" />
<p> <b>Πίνακας 5.</b>Σύνοψη των αντιπαραθέσεων όσον αφορά την πραγματοποίηση κεντρικού τραχηλικού λεμφαδενικού καθαρισμού. Επισημαίνεται ότι σε περίπτωση που υπάρχουν ενδείξεις λεμφαδενικής συμμετοχής τόσο διεγχειρητικά όσο μετεγχειρητικά, ο λεμφαδενικός καθαρισμός πραγματοποιείται σύμφωνα με τις κατευθυντήριες οδηγίες.</p>
<p>&nbsp;   Οι πρόσφατες εξελίξεις στην ιατρική και την τεχνολογία οδήγησαν στη ραγδαία πρόοδο της χειρουργικής των ενδοκρινών αδένων και την ανάπτυξη πολλά υποσχόμενων, λιγότερο επεμβατικών, σύγχρονων μεθόδων. Μία από τις μεθόδους αυτές, την οποία απλώς θα αναφέρουμε καθώς δεν έχει θέση (ακόμη τουλάχιστον) στην καθημερινή κλινική πράξη της Ελληνικής πραγματικότητας, είναι η θυρεοειδεκτομή με μασχαλιαία προσπέλαση υποβοηθούμενη από ρομποτικά μέσα. Ο χειρουργός μέσω τομής που πραγματοποιεί στη μασχαλιαία χώρα, μπορεί να προχωρήσει σε εξαίρεση του θυρεοειδούς, εξασφαλίζοντας τη διενέργεια μίας επέμβασης που δεν θα αφήσει αντιαισθητικές ουλές στον τράχηλο του ασθενούς (εικόνα 18). Οι επεμβάσεις τέτοιου είδους είναι περιορισμένες ακόμη και σε εξειδικευμένα κέντρα του εξωτερικού και πραγματοποιούνται κατόπιν αυστηρής επιλογής σε συγκεκριμένους ασθενείς [54].</p>
<img src="file:///android_asset/images/diamasxaliki.png" alt="ernest" height="320" width="340" />
<p></p>
<p> <b>Εικόνα 18.</b>Θυρεοειδεκτομή με διαμασχαλιαία προσπέλαση</p>
<p>   <b>Πηγή:</b>Rabinovics N, Aidan P. Robotic transaxillary thyroid surgery. Gland Surg 2015; 4(5):397-402.</p>
<p></p>
<p><b><center>5.2.1 Σε ποιες περιπτώσεις πρέπει να αφαιρούνται λεμφαδένες;</center></b></p>
<p><b>A.</b>	Στις περιπτώσεις που υπάρχει προεγχειρητική ένδειξη ή απόδειξη της παρουσίας λεμφαδενικών μεταστάσεων στην κεντρική περιοχή του τραχήλου (εικόνα 17), συστήνεται να πραγματοποιείται θεραπευτικός κεντρικός χειρουργικός λεμφαδενικός καθαρισμός.</p>
<p><b>B.</b>	Η ανάγκη για προφυλακτικό κεντρικό χειρουργικό λεμφαδενικό καθαρισμό (σύστοιχα  ή αμφοτερόπλευρα) θα πρέπει να εκτιμάται στις περιπτώσεις ασθενών με πρωτοπαθείς όγκους σταδίων T3 / T4 (βλ. πίνακα 3), χωρίς επιβεβαιωμένη λεμφαδενική συμμετοχή ή σε ασθενείς με κλινικά επιβεβαιωμένες λεμφαδενικές μεταστάσεις.</p>
<p><b>C.</b>	Η θυρεοειδεκτομή χωρίς συνοδό λεμφαδενικό καθαρισμό κρίνεται ως η καταλληλότερη χειρουργική αντιμετώπιση ασθενών με μικρούς μη διηθητικούς πρωτοπαθείς όγκους σταδίων Τ1/ Τ2 (βλ. πίνακα 3), θηλώδους καρκινώματος, χωρίς κλινικά επιβεβαιωμένη λεμφαδενική συμμετοχή και για τα περισσότερα θυλακιώδη καρκινώματα [15].</p>
<p></p>
<p><b><center>5.2.2 Πρέπει να ελεγχθούν οι φωνητικές χορδές και οι παραθυρεοειδείς αδένες μου ενόψει θυρεοειδεκτομής;</center></b></p>
<p></p>
<p>&nbsp;   Λόγω της ανατομικής θέσης του θυρεοειδούς (εικόνες 4 & 5),
    είναι δυνατόν είτε η ίδια η νόσος είτε οι χειρουργικοί χειρισμοί που πραγματοποιούνται για την αντιμετώπισή της να επηρεάσουν τη λειτουργικότητα των φωνητικών χορδών και τη λειτουργία των παραθυρεοειδών αδένων [55].
    Προεγχειρητικά ο θεράπων ιατρός οφείλει να εκτιμήσει τη φωνή του ασθενούς,
    αξιολογώντας συμπτώματα όπως βράγχος και να αντλήσει πληροφορίες σχετικά με αλλαγές που παρατηρήθηκαν στη φωνή του είτε από τον ίδιο είτε από τους οικείους του.</p>
<p>&nbsp;    Σε περαιτέρω έλεγχο με λαρυγγοσκόπηση πρέπει να υποβάλλονται προεγχειρητικά ασθενείς που παρουσίασαν αλλαγές στη φωνή τους, ασθενείς με ιστορικό προηγηθείσας επέμβασης στην περιοχή του τραχήλου ή του ανώτερου μεσοθωρακίου οι οποίες «έθεσαν σε κίνδυνο» το παλίνδρομο λαρυγγικό ή το πνευμονογαστρικό νεύρο και ασθενείς με γνωστή οπίσθια εξωθυρεοειδική επέκταση της κακοήθειας ή εκτεταμένες λεμφαδενικές μεταστάσεις.
    Κατά τη διάρκεια του χειρουργείου ο χειρουργός είναι υπεύθυνος για τη διατήρηση της ακεραιότητας των νεύρων και των παραθυρεοειδών, όσο βεβαίως το επιτρέπει η ανατομία του τραχήλου σε κάθε ασθενή και η έκταση της νόσου.</p>
<p>&nbsp;    Κατά τη μετεγχειρητική περίοδο πραγματοποιείται έλεγχος της φωνής του ασθενούς κλινικά και της λειτουργικότητας των παραθυρεοειδών αδένων κλινικά και εργαστηριακά, άμεσα και σε απώτερο χρόνο, ενώ σε λαρυγγοσκόπηση πρέπει να υποβάλλονται οι ασθενείς στους οποίους διαπιστώνονται διαταραχές [15].</p>
</body>
</html>


